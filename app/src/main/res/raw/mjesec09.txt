
Kakav je to bio život prije dojenčeta?

Oko osmog mjeseca dojenče počinje intenzivnije pokazivati svoje osjećaje i jako uživa u zagrljajima i maženju. Kombinacijom glasanja, pokreta i facijalne mimike izražava nezadovoljstvo, ljutnju, radost, interes, strah, iznenađenje... Veselje pokazuje i glasnim smijehom i vriskanjem. Zajedničko vrijeme namijenite razgovoru, slušajte svoje djetešce i odgovarajte mu riječima kad god se oglasi ili nasmije. Veselit će ga ako ćete pokušati oponašati njegovo glasanje.

RAZVOJ DJETETA: MOJE DOJENČE

U tom mjesecu dojenče dobiva približno 110 grama sedmično i naraste približno 1,5 cm.

RAZVOJ DJETETA: RAZVOJNE FAZE

Puzanje i stajanje uz potporu

Dojenče treba stalni nadzor jer se s kombinacijom vrtenja (pivotiranja), kotrljanja i puzanja može već dosta dobro i brzo kretati kroz prostor. To znači da može lako i brzo zapasti u probleme. Zato vi morate brinuti za sigurnu okolinu da bi je dojenče moglo sigurno istraživati.
Ne brinite ako vaše dijete još ne puže. Puzanje je vrlo zahtjevna vještina. Dojenče treba dovoljno snage, dobro koordinaciju i ravnotežu. Možda je to vrijeme kada još trenira sa zibanjem na sve četiri ili još uvijek puzi unatrag. Trebate znati da otprilike desetina ne usvoji tu vještinu. U tom razdoblju većina dojenčadi se može iz ležećeg položaja dignuti u sjedeći položaj. Neki već pokušavaju ustati uz potporu ili već mogu stajati potpirući se (najčešće o pokućstvo).

Šta već sve znam i mogu?

Sjedenje je dojenče sada već dobro savladalo iz razloga što je igranje u tom položaju puno zabavnije . Time se može zabaviti duže vrijeme i vježbati koncentraciju. Igranje je puno lakše zbog sve sigurnijeg primanja jer sada većinom prima stvari palcem i kažiprstom (pincetni hvat). Igračke i druge predmete prebacuje iz ruke u ruku, okreće ih i pažljivo promatra. Udara predmetom o predmet i uživa u buci koju stvara. Veseli ga i bacanje stvari na pod i odmah potom ih želi natrag.
Oštrina vida i dubinski vid su pri osmomjesečnom dojenčetu potpuno razvijeni i sada već na daljinu prepoznaje i razlikuje poznata lica od nepoznatih. Dobro razvijen dubinski vid pomaže dojenčetu da može precizno primati željene predmete. Dok drži predmet promatra ga, trese i prima iz ruke u ruku.  Još uvijek ga prinosi u usta.
Uživa u bacanju igračaka i drugih predmeta na pod, ne da bi vas naljutilo nego se ono tako uči. Sada već razumije da predmet postoji iako ga trenutno ne vidi. To mu omogućava da nađe djelomično pokrivenu igračku a neki već mogu naći i potpunu sakrivenu igračku. Pri hranjenju pokušava primiti ili držati kašiku, pri pijenju iz bočice pokušava je držati s obje ruke. Isto tako pokušava držati čašu iz koje pije. Voli oponašati roditelje pri pljeskanju, kašljanju...
Osmomjesečno dojenče se veselo upire nogama u podlogu i treba vašu pomoć i potporu jer još ne može sam nositi svoju težinu. U tom stojećem položaju često ritmički grči koljena kao da poskakuje. Oboje ćete se razgibati u igri konjića. Dijete posjednite na koljena, igrajte se kao da je to konjić i pritom mu pjevajte pjesmicu. Dojenče će vam brzo pokazati da li više voli brži ili laganiji ritam.

Brbljanje  

Brbljanje osmomjesečnog dojenčeta je sve složenije (upotrebljava sve više različitih slogova, npr. ba-ma-ta) i sve više nalikuje pravom govoru (oponaša i intonaciju). U prvoj godini se pored samoglasnika razvijaju i suglasnici P, B, M, N, J, T, D, G i V. Brbljanjem se zabavlja kada je sam, upotrebljava ga i za komunikaciju.  Odazvat će se ako ga pozovete po imenu, prestaje s trenutnom aktivnošću i gleda vas. Prepoznaje već imena članova obitelji (mama, tata). Pri osmom mjesecu već razumije značenje riječi NE i značenje slogova PA-PA.

Strah od odvajanja od roditelja i strah pred nepoznatim osobama  

Dojenče se najbližima vidno razveseli što pokazuje kako s mimikom lica i  osmijehom, tako i glasom i pokretima. Obrnuto, pri odlasku roditelja pokazuje strah od radvajanja  s njima (obično plačem), koji je obično najjače razvijen između desetog mjeseca i druge godine starosti. Pokazuje već i strah pred nepoznatim osobama i ljudima koje rijetko viđa. Po mišljenju nekih stručnjaka, to bi mogla biti posljedica boljeg vida i memorije jer sada već dojenčad pamti i prepoznaje poznato lice. Drugi su mišljenja da je strah od nepoznatih osoba urođen i da predstavlja obrambeni sustav jer dojenče po njima povezuje nepoznato lice s mogućom opasnošću. Što god bilo, strah pred neznancima je normalan proces  u djetetovom razvoju.
