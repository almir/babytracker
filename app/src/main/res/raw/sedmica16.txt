
Ko je taj leptirić koji me škaklja u stomačiću?

Da li ste možda pomislili da je nježno golicanje po stomaku zapravo prvo kretanje vašeg mališana? Neke trudnice, ponajprije one koje nisu prvi put trudne, mogu već sada osjetiti pokrete ploda, a većina ih osjeti tek između 18. i 20. sedmice trudnoće. Kakav je to nevjerojatan osjećaj!

MAMA U 16. SEDMICI

Nešto vas škaklja u stomačiću, osjećate leptiriće? Da li ste možda pomislili da je nježno golicanje po stomaku zapravo prvo kretanje vašeg mališana? Neke buduće mame, ponajprije one koje nisu prvi put trudne, mogu već sada osjetiti pokrete ploda. Kakav je to nevjerojatan osjećaj! A da vas ne prestrašimo, reći ćemo, posebno prvorotkinjama, da većina majki prve pokrete osjeti oko 20. sedmice trudnoće, a posve je normalno i ako se to desi tek kasnije, nakon 22.  sedmice trudnoće. To važi ponajprije za one mame koje imaju višak kilograma u rezervi. Stoga budite mirni i to zato što ćete prvi nježni pokret sigurno osjetiti dok budete mirovali. Oboružajte se velikom količinom strpljenja! Vjerujte! Vrijedi!
Da li se sjećate kad smo govorili o punom nosu? U ovom periodu je za njega »kriva« trudnoća. Bol i osjećaj zatezanja u donjem dijelu stomaka možete pripisati rastućoj maternici. Pročitajte i poglavlje …
Ove sedmice je obično na redu novi ginekološki pregled. To bi trebao biti drugi ili treći pregled. U pravilu se ginekološki pregledi odvijaju u razmaku od 4 do 5 sedmica, u početnom periodu to može biti i duže, a prema kraju češće, dok se u zadnjem mjesecu odvijaju jednom sedmično. Ginekolog ili medicinska sestra provjeravaju krvni pritisak, tjelesnu težinu, slušaju otkucaje srca fetusa i opisuju trudničko stanje buduće mame. Ultrazvučne pretrage na ovom pregledu nema.
U 16. sedmici trudnoće se kod budućih mama kod kojih postoji sumnja na moguće hromozomske nepravilnosti ploda ili rijetke genetske bolesti i defekte ploda može uraditi pretraga koja se zove amniocenteza. To je invazivna metoda, dakle nije probirni test, a njen rezultat nije stopostotno tačan. Majkama kod kojih se osim starosne dobi od 37 godina ne utvrdi neka druga posebnost, svejedno preporučujemo amniocentezu koja je za njih besplatna. Sjećate se da se rizik od Downovog sindroma od 35. godine nadalje znatno povećava. Amniconetezu je moguće uraditi i po želji trudnice kada joj nije dovoljan nalaz probirnog testa, i ako je zahvat skup.
Amniocenteza je pretraga kod koje se kroz stomačnu stijenku trudnice tankom iglom uzima uzorak plodne vode. Uvijek je provodi iskusan doktor pod nadzorom ultrazvučne sonde tako da se izbjegne plod. Oštećenja su dakle skoro nemoguća. Pretraga ne boli, zato je strah suvišan, iako je 3 dana nakon zahvata preporučljivo odmaranje, jer su u tom periodu moguće komplikacije. Najčešća komplikacija pretrage je abortus, iako je on veoma rijedak, oko jedan posto. Plodna voda se pregledava u posebnoj proceduri; iz odumrlih plodovih ćelija kože koje su plivale u plodnoj vodi pod posebnim uslovima se kreiraju rastuće ćelije pa se tako mogu pregledati svi plodovi hromozomi. Zdrav čovjek ima 46 hromozoma koji se sastoje od 23 para – polovica se dobiva od majke, a polovica od oca. Pretraga  otkriva i pol ploda, jer je jedan par hromozoma sastavljen od dva polna hromozoma, xx ili xy. Ako želite iznenađenje kod poroda, napomenite da vam na nalazu ne navedu pol. Nalaz je gotov nakon približno 2,5 sedmice tako da mama u 19. sedmici ima već konačan odgovor da li je sa plodom hromozomski sve u redu.

PLOD U 16. SEDMICI

Nokti su već posve razvijeni i neka dojenčad već nakon poroda ima veoma dugačke noktiće. Ne morate ih još podšišati jer su srasli sa kožicom, zato pripremite malene rukavice da se mališan ne bi previše izgrebao.
U ovom periodu plod mnogo piški. Mjehur prazni svakih 45 minuta. Još uvijek veselo miče ruke i noge, samo što su sada ti pokreti već usklađeniji. A kad smo već kod ruku i nogu – sada su noge još udaljenije od ruku! Plod još uvijek koristi sav prostor koji mu je na raspolaganju. Drugo mu i ne preostaje, jer će uskoro nastupiti vrijeme kada će svaki dan imati sve manje slobode.
Zanimaju vas još podaci o težini i veličini? Plod teži približno 85 grama, a dugačak je čitavih 16 cm.

TATA U 16. SEDMICI

Da li ste znali?

U trudnoći se ne savjetuje odlazak u saune i vruće kupelji zbog opasnosti od pregrijavanja tijela. Ali topla kupka odgovarajuće temperature trudnicu prijatno opušta. Zato bi na ovom mjestu možda bilo korisno ponuditi samo malu ideju: priuštite si kupanje udvoje, a nakon toga pravo u krpe. Mami treba okrepljujući san!
