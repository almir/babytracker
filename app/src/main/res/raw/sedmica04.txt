
Jedino vaše tijelo zna da ste trudni.

Ako krajem ove sedmice uradite test na trudnoću, po svoj prilici će pokazati drugu crticu, crticu života. Čestitamo svima onima koji su taj rezultat očekivali, odnosno jako željeli, a posebne čestitke i onima koje je crtica pogodila kao grom iz vedra neba!   A da ne bi bilo zabune, dvije crtice na testu znače: BRAVO TATA! BRAVO MAMA!

MAMA U 4. SEDMICI

Dok vi čekate menstruaciju, vaše je tijelo već shvatilo da se događa nešto važno! Ako krajem ove sedmice uradite test na trudnoću, po svoj prilici će pokazati drugu crticu, crticu života. Čestitamo svima onima koji su taj rezultat očekivali, odnosno jako željeli, a posebne čestitke i onima koje je crtica pogodila kao grom iz vedra neba! Počinje prekrasan, ali i tajnovit period vašeg života! U apotekama možete kupiti više vrsta brzih testova na trudnoću koji pokazuju trudnoću na osnovu humanog horionskog gonadotropina koji trudnica izlučuje mokraćom. Tako nastaje ta tajnovita druga crtica koju možete očitati u malenom prozorčiću na «olovci» koju ste umočile u urin. Neki testovi su osjetljiviji od drugih, zato nije uvijek pametno da test uradite već prvi dan izostanka menstruacije ili koristeći popodnevni urin. Ako je brzi test negativan, doktori savjetuju da ga nakon sedmice dana ponovite.
Uz veselje ili iznenađenje zbog druge crtice već mogu početi da se javljaju i prvi znakovi trudnoće. Osjećaj umora, promjene raspoloženja, često odlaženje na wc i osjetljive i napete grudi ukazuju na nastajanje novog života. 
Ovdje treba posebno naglasiti da su prva tri mjeseca trudnoće najbitnija i istovremeno najkritičnija za razvoj embrija, zato mu priuštite zdrav početak razvoja.
Većina oštećenja ploda nastaje na samom početku trudnoće, zato vam toplo preporučujemo da stavite sebe i malu tačkicu u svojem tijelu na prvo mjesto!
U širokom luku zaobiđite cigarete, alkohol i ostale droge, ograničite pijenje kave i opterećenja, prije svega psihička, ali i fizička.
Ako vas bilo što brine, nikako ne odgađajte odlazak doktoru!

PLOD U 4. SEDMICI

U ovoj sedmici oplođeno jajašce dužine 0,1 milimetara završava svoj put duž jajovoda i stiže u maternicu. Tamo traži najprikladnije mjesto i gnijezdi se u meku sluznicu koja se čitav mjesec pripremala na njegov dolazak. Tek prije gniježđenja embrij se zbog ćelija koje se dijele i koje su sve brojnije, preoblikuje u sitan mjehur koji se naziva blastocista i čiji je promjer do 0,2 mm.
Ćelije u blastocisti će se razdijeliti na dva dijela – iz prvoga će nastati placenta odnosno posteljica, a iz drugoga će se razviti embrij.

TATA U 4. SEDMICI

Pripremite se na veliki događaj – uradit ćete i očitati test na trudnoću! Zapravo će ga uraditi buduća mama, a vaš zadatak je da pravilno očitate rezultat i reagirate na pravi način. Kod prvog, drugog i trećeg testa! Svi će naime pokazati isto: stvorili ste novi život!
