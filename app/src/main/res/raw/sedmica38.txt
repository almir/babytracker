
Već nestrpljivo očekujete porod? Možda ćete pričekati još malo...

Mogu se pojaviti i lažni trudovi koji mogu biti prilično jaki. Jedna od razlika između pravih i lažnih trudova je u njihovom intervalu. Pročitajte i o drugim razlikama između pravih i lažnih trudova. 10 % žena porod opisuje kao veoma bolan, a isto toliko ih porod opisuje kao bezbolno iskustvo, ostalih 80 % je u opisivanju bolova u porodu negdje između. Eto vidite, i ti podaci govore da porod nije takva babaroga, kakvim ga zamišljaju neke mame, a u prvom redu prag boli je kod ljudi vrlo različit.

MAMA U 38. SEDMICI

Već odbrojavate zadnje sate? Već vam je svega dosta? Zanima vas kakvu ćete bebu dobiti?
Mnoge trudnice pri kraju trudnoće u nogama i vagini povremeno osjećaju kao da ih blago trese struja ili ih peče duž nogu. To nije ništa opasno, već plod pritišće određene živce.
Sada se mogu javiti i lažni trudovi koji mogu biti veoma snažni. Glavna razlika između pravih i lažnih trudova je u njihovom intervalu. Pravi trudovi slijede jedan za drugim u redovnim intervalima, a lažni ne. Druga razlika je u mjestu truda. Pravi trudovi uvijek počinju u vrhu maternice i zatim se šire po čitavoj maternici, a lažne možete osjetiti na različitim dijelovima tijela – leđima, krstima, karlici. Prave trudove prepoznat ćete i tako da postaju sve jači i duži. Trud mora trajati barem 50 sekundi da bi ga mogli definirati pravim.
Većina majki doduše bar pokuša dojiti, a samo se neke odluče da dojenče hrane bočicom. Da bi vas naveli na razmišljanje, reći ćemo samo sljedeće: dojenje je prirodan način hranjenja novorođenčeta i dojenčeta.
Dojenje je najjednostavniji i najzdraviji način hranjenja bebe, iako se, barem u prvim danima, sa tvrdnjom o jednostavnosti nikako nećete složiti. Kao i kod svake nove stvari i vama i novorođenčetu treba malo vježbe. Velik broj novih mama na početku bole bradavice, nekima čak ispucaju, zato ne čekajte da se bolovi pojave, nego ih odmah počnite mazati Bepanthen kremom odnosno sličnim kremama koje su naravno dio opreme za porodilište.

PLOD U 38. SEDMICI

Plod u ovom periodu može dobiti od 25 do 30 grama dnevno, dakle sada teži približno 3 kilograma. Uprkos tome vaša težina sada više ne bi trebala rasti. Opseg glave i stomaka su približno isti. U crijevima ploda se nakuplja mekonij, prva djetetova stolica koju će novorođenče izlučiti u danima nakon rođenja. Sa tijela su nestale skoro sve lanugo dlačice, i vernix, masni sloj je ostao još samo na lopaticama i gornjemu dijelu leđa. Plod ima kosu, a potpuno su razvijene i obrve i trepavice. Plodna voda je zbog oljuštenih ćelija i masnoće bjelkasta, kažemo da je mliječne boje. To je znak da je beba zrela i da se u svojem domu još uvijek dobro osjeća. Plod koji iz različnih razloga osjeća stres se može pokakati u plodnu vodu pa će ona postati zelenkasta. Ali bez brige, ginekolozi porodničari će djelovati odmah kada na CTG-u (uređaju koji bilježi otkucaje srca u ploda) primijete da plod u maternici nema više zdrave uvjete za život.

TATA U 38. SEDMICI

Ako budete prisustvovali porodu, babica će vas po svoj prilici pitati da li želite prerezati pupkovinu. Većina očeva prihvati, a pri tome se uvjere kako je nije tako jednostavno prerezati kako su zamišljali. Pupkovina je naime prilično čvrsta, »žilava« cjevčica sa tri žile i ovojnicom, što znači da uopće nije tako mekana kako izgleda na prvi pogled. Tako je čvrsta prije svega zato da plod u maternici njenim pritiskanjem ne bi prekinuo dotok hranjivih tvari.
