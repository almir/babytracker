
Kako čudesno je vaše veliko i nezgrapno tijelo. Iskoristite zavodljive čari trudnoće!

Dobrodošli u zadnje tromjesečje! Ulazite u period brzog dobivanja kilograma. U njih spada težina maternice, plodne vode, povećane količine krvi u tijelu i naravno ploda te ponekad i koji gram suvišne masnoće (vaše, ne plodove).
Ne zaboravite na zdravu i uravnoteženu prehranu.

MAMA U 27. SEDMICI

Dobrodošli u treće, zadnje tromjesečje! Da, sada je sve zaozbiljno. Odbrojavanje je već otpočelo. Ali ne brzajte, plod neka ostane u sigurnom zaklonu vašeg tijela još nekoliko sedmica.
Ne plašite se, ali ipak to moramo reći: ulazite u period brzog dobivanja kilograma. Ponekad ćete osjećati da ste svake minute sve veći. Ali, nije tako strašno, zar ne? Ukratko, dobivanje na težini će trajati do 33. sedmice, a kasnije bi se trebalo primiriti.
Prije više sedmica (točnije u opisu 13. sedmice trudnoće) smo govorili o tome kako se težina dobivena u trudnoći raspoređuje, ali bez brige, poslije poroda ćete izgubiti mnogo više od same težine novorođenčeta.
Samo ćemo vas ukratko podsjetiti da u dobivene kilograme morate ubrojiti težinu maternice, plodne vode, povećane količine krvi u tijelu i još štošta!
Ovdje vas moramo opet podsjetiti na važnost zdrave i uravnotežene prehrane. Ta zapovijed još uvijek vrijedi, iako si možete priuštiti poneku poslasticu, ali ne pretjerujte!
Maternica je sada prilično velika pa pritišće unutrašnje organe koji najprije pritišću pluća. Zato ponekad možda teško dišete, jer se pluća ne mogu u cijelosti raširiti. I želudac se zbog sporijeg pražnjenja može upaliti. Ljutinu koju možete osjetiti poslije obroka, takozvanu žgaravicu, možete umanjiti tabletama koje ublažavaju kiselinu. Nisu štetne za plod, zato si možete pomoći. Antacide možete dobiti u apoteci bez recepta, ali svejedno je bolje da porazgovarate i sa doktorom opće prakse. U ovoj fazi trudnoće vaše tijelo treba 300 kalorija više dnevno. Priuštite mu ih i pazite samo da to budu zdrave kalorije.

PLOD U 27. SEDMICI

Fetus je sada skoro potpuno onakav kakav će izgledati kada se rodi. Naravno, to će biti najljepše novorođenče koje se ikada rodilo, u to ne sumnjamo!
Fetus je sve veći, što naravno veoma dobro osjećate. Sada teži već oko 900 grama. Dugačak  je već skoro 40 centimetara.
I ove se sedmice nastavlja prije svega izuzetan rast mozga i pluća.

TATA U 27. SEDMICI

Možete si čestitati! Preživjeli ste dvije trećine trudnoće! A sada naprijed u nove pobjede. Najprije na redu odluka o dopustu za očeve.
