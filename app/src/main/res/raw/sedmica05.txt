
Asocijacija na trudnoću? U ovoj sedmici mučnina, naravno.

Mučnina je jedan od najučestalijih znakova trudnoće, a nastaje zbog hormona HCG (humani horionski gonadotropin) koji se pojavljuje u trudnoći. Pomenuti hormon potiče štitnjaču da proizvodi veće količine tiroksina, tvari koja utiče na probavu.  Za embrij u ovoj sedmici počinje period intenzivnog razvoja organa i tkiva.

MAMA U 5. SEDMICI

Jedan od najzanimljivijih znakova trudnoće je i neprestana pospanost buduće mame. Već zijevate? Što onda još radite za računarom??? Pravo u krevet!!! Okrepljujućeg sna nikad dosta!
U ovom periodu trudnice se mogu podijeliti u dvije grupe: u prvoj grupi su one »trudne sretnice« koje uopće ne osjećaju da su trudne. Da se nešto dešava opominje ih samo crtica na testu za trudnoću i činjenica da nema i nema menstruacije! U drugoj grupi su sve one koje već shvaćaju što su to jutarnje mučnine, glavobolje, mijenjanje raspoloženja, bolne bradavice, … i stalna glad ili želja za tačno određenom hranom. Priuštite si svega po malo, samo ako nije previše nezdravo. Mučnina je jedan od najučestalijih znakova trudnoće, a nastaje zbog hormona hCG (humani horionski gonadotropin) koji se pojavljuje u trudnoći. Spomenuti hormon potiče štitnjaču da proizvodi veće količine tiroksina, tvari koja utiče na probavu.
Oba početka trudnoće su posve normalna, osim što je drugi neprijatan za raspoloženje trudnice. Budite oprezne ako znakovi trudnoće nestanu preko noći. Tada je pametno odmah otići doktoru.
Savjet: ako vas i noću bole ili stežu prsa, možete si kupiti kvalitetan sportski grudnjak koji će ublažiti nelagodu.
Polako se trebate naručiti za prvi ginekološki pregled. Ginekolog će službeno obznaniti ono što vi već znate! Trudni ste!

PLOD U 5. SEDMICI

Nevjerojatno ali istinito! Zametak se od 5. sedmice nadalje zove embrij i u ovom periodu počinje doba intenzivnog razvoja organa i tkiva. Svakog časa će početi kucati njegovo srce! U ovoj sedmici pri ultrazvučnom pregledu već se može utvrditi na kojem kraju je glavica embrija. Folna kiselina koju još uvijek marljivo uzimate pobrinut će se da kičmeni kanal koji u ovoj sedmici počinje da se zatvara, pravilno zaraste.
Već od početka govorimo o zametku - embriju, a njega okružuje gestacijska vreća koja ga štiti. U nju se izlučuje plodova voda. Embrij ima od 1,5 do 2,5 milimetra, a sastavljen je od tri sloja: iz spoljnog će se razviti nervni sistem; mozak, kičma, koža i kosa. Iz srednjeg sloja će se razviti srce, žilni sistem, kosti, mišići, bubrezi i reproduktivni organi. Iz unutrašnjeg sloja će se razviti crijeva, jetra, gušterača i mjehur. U ovoj fazi se najbrže razvijaju ponajprije srce i žilni sistem.

TATA U 5. SEDMICI

U radosti očekivanja novog porodičnog člana spadaju i iznenadne promjene raspoloženja buduće majke. Više će vam se puta desiti da ćete biti krivi za sve. Ne uzimajte si to k srcu, što više stoički budete podnosili emotivne ispade, prije će nestati.
Ali osim toga ni slučajno nemate osjećaj da se događa išta bitno. Trudnoća je za sada za vas još uvijek nešto posve neopipljivo. Ništa ne brinite, svakom sedmicom će malo biće postajati sve realnije i opipljivije.
