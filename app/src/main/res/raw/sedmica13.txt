
Jeste li već rekli svojim roditeljima i prijateljima za trudnoću? Pa vrijeme je...

Kao i svake druge, i ove je sedmice plod prilično radišan. Osim što veselo pliva i koprca se u svojem malom bazenu, do sada su mu se pod desnima već razvili svi mliječni zubi koji će na sunce izaći tek nakon rođenja, u 6. mjesecu ili još kasnije. Plod sada teži približno 28 grama, a isto toliko teži i plodna voda. Dugačak je od 6 do 8 centimetara.

MAMA U 13. SEDMICI

Uopće ne možete vjerovati kako je brzo prošlo prvo tromjesečje, zar ne. Najkritičniji period je za vama pa možete odahnuti i veselo stupiti u drugi dio trudnoće. Drugo tromjesečje je period procvata trudnice. Sada je trudnoća već čvrsto usidrena u vašoj svijesti, a na novi život svaki dan sve više upozorava i stomačić koji je sve obliji i obliji. To je i period u kojem prštite od energije. Iskoristite je! Za šetnje po prirodi, kupovine sa prijateljicama te listanje revija i knjiga o trudnoći. Ipak pozor, kada vam tijelo govori da treba odmor, poslušajte ga. Obzirom na to kako se dijete brzo razvija, stvarno mu treba!
Budući da se maternica ustrajno širi i raste, u donjem dijelu stomaka možete osjetiti manju bol. Bez panike, radi se o istezanju vezivnih tkiva koja drže maternicu. Te bolove trudnica može osjećati do kraja trudnoće, jer će velika i teška maternica svaki dan nositi  teže breme. Zato vam opet savjetujemo da ne zaboravite na fizičku aktivnost. Ako vam prija vježbanje u grupi, pridružite se nekoj od organiziranih vježbi za trudnice. U suprotnom će biti dovoljne i duge šetnje po prirodi.
Čeka vas novi ginekološki pregled. Većina trudnica se raduje pregledima, jer na njima većinom dobiju potvrdu da trudnoća protječe u redu, a mogu i osluhnuti kucanje plodova srca. Ginekološki pregledi tokom trudnoće se sastoje od obaveznog mjerenja krvnog pritiska i vaganja, povremenog pregleda krvi, praćenja rasta maternice i slušanja otkucaja plodova srca.
Ako vas još nešto posebno zanima, pitajte! Možda ne bi bilo loše da si pitanja zapišete da štogod slučajno ne zaboravite, jer kod ginekologa trudnica obično zaboravi pitati sve što je zbunjuje kući.
Trudnoća će proći brže nego što mislite, zato možda ne bi bilo loše da vi i budući tata već sada razmislite o zadnjem odmoru udvoje (plus »slijepi putnik« naravno). Ako predah budete planirali u zadnja dva mjeseca, ne odabirite predaleko mjesto. U slučaju da trebate hitno otići doktoru, blizina će vam jako dobro doći.

Da li ste znali?

Pridobivena težina se u trudnoći može otprilike razdijeliti ovako:
Plod – prosječno 3 do 3,2 kg
Maternica – približno 1 kg
Plodna voda – približno 0,5 kg
Grudi – približno 1 kg
Krv i ostale tečnosti – približno 3,5 kg
Masnoće – približno 3 kg
Zajedno približno 12, 5 kg
Pokušajte se držati principa da je dobivanje težine do 12 kg idealno i ne budite ljuti ako vas ginekolog ukori u slučaju da dobijete više kilograma. Svaki kilogram masnoće ostaje na vašem tijelu zato je već sada poželjna disciplina.  
Stomačić se polako zaokružuje što znači da se koža već počela rastezati. Dakle, krajnje je vrijeme za kupovinu hidratantnih krema i pomada koje će spriječiti pucanje kože koje ima za posljedicu strije. U trgovinama ćete pronaći niz krema protiv strija, a možete se odlučiti i za maslinovo ili bademovo ulje dok se neke majke zaklinju na mazanje mlijekom za tijelo. Ali ne zaboravite, nije dovoljno mazati samo stomačić, jer se rasteže i koža na grudima, nogama, bokovima … Dodajmo još jedan mali trik: svakodnevno mazanje može postati prilično dosadan posao zato neke buduće mame kupuju različite kremice i na taj si način osvježe svakodnevnu obavezu.

PLOD U 13. SEDMICI

I ove je sedmice plod prilično radišan. Osim što veselo pliva i koprca se u svojem malom bazenu, do sada su mu se pod desnima već razvili svi mliječni zubi koji će na sunce izaći tek nakon rođenja, u 6. mjesecu ili još kasnije. 
Plod je sada težak približno 28 grama, a isto toliko teži i plodna voda. Dugačak  je od 6 do 8 centimetara. Ove sedmice se  crijeva koja su do sada bila dio pupkovine malo izvan stomačića, pomjeraju dublje u unutrašnjost stomačne šupljine. Stomačna stijenka se zatvara. Jetra  počinje izlučivati žuč. Pomenimo još jedan organ odnosno žlijezdu koja počinje vršiti svoju zadaću – gušterača - koja već izlučuje inzulin. Inzulin u jetri glukozu prerađuje u glikogen, odnosno brine za ravnotežu šećera u krvi. 
Ove sedmice se počinju formirati i glasnice, lice ploda je svaki dan sve sličnije ljudskom. Oči se pomjeraju prema sredini lica (na početku razvoja su bile više sa strane glave), a i uši su već skoro na svojem pravom mjestu.
Na ultrazvučnom pregledu ginekolog pri veoma pozornom pregledu već može odrediti pol djeteta, iako ne sasvim tačno. Ako se pravilno postavi i nije presramežljiv – plod naravno.  A za pitanja o polu djeteta ima još dosta vremena, glavno da se ono pravilno razvija.

TATA U 13. SEDMICI

Ulazak u drugo tromjesečje možete sa budućom mamom proslaviti na različite načine. Možete je odvesti na večeru, iznenaditi doručkom u krevetu ili možda opranim vešom ili suđem. Načina je bezbroj, glavno je da joj pokažete da je volite. Nju i malo biće u njenom tijelu.
