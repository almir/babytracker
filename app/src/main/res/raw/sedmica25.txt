
Tata, gdje si? Mami treba masaža tabana.

U ovom periodu posebno pazite na znakove koji ukazuju na prijeteći prerani porod. Nikako vas ne želimo plašiti, ali dobro je da pazite na promjene i u slučaju da se znakovi eventualno pojave odmah potražite pomoć doktora.

MAMA U 25. SEDMICI

Stomačić i dalje raste i sada ga već možemo nazvati stomakom. Ali za sada još nije tako velik da bi vam pretjerano smetao a i još se ne osjećate previše nezgrapno. Sada ste u periodu kada je prijatno obilaziti trgovine dječjom opremom i odjećom. Vjerojatno se osjećate pomalo izgubljeno, jer nemate pojma što će vam trebati, koji broj robice je prikladan za novorođenče, koliko pelena i kakve pelene trebate. Osnovna odluka koju ćete morati donijeti je da li ćete koristiti pelene za jednokratnu upotrebu ili ćete maloj guzi namijeniti pamučne pelene. Obje vrste imaju svoje prednosti i mane, a odluka je samo vaša. Savjetujemo vam da sa kupovinom pričekate do odlaska u Školu za buduće roditelje. Tamo će vas savjetovati što i kako kupovati. U većini takvih škola imaju spreman i spisak svih potrebnih stvari za novorođenče. Ako ga se budete držali, ne možete pogriješiti. U suprotnom slučaju vam se može desiti da kupite gomilu stvari koje nećete moći nijednom upotrijebiti.
U ovom periodu vas moramo upozoriti na znakove koji ukazuju na prijeteći prerani porod. Ako primijetite sljedeće znakove, čim prije se posavjetujte sa doktorom: preko 5 bolnih grčenja maternice u sat vremena, krvavi (svijetlo-crveni) vaginalni iscjedak, oticanje lica, ruku i prednjeg dijela potkoljenice, glavobolju, pritisak u gornjem dijelu stomaka, sijevanje pred očima, bolno, peckajuće mokrenje (ukazuje na moguću upalu mjehura, bubrega ili mokraćnog trakta), oštru ili dugotrajnu bol u stomaku, dugotrajno povraćanje, iznenadno curenje čiste vodene tečnosti iz vagine, tupu bol u krstima koja ne popušta ni nakon odmora, osjećaj tiskanja prema dolje u maternici.
Nikako vas ne želimo plašiti, ali dobro je da pazite na promjene i da ako se one eventualno pojave odmah potražite pomoć doktora.
VAŽNO! Na znakove preranog poroda pazite sve do 34. odnosno 37. sedmice trudnoće. Nakon te sedmice novorođenče postaje donošče koje je zrelo i posve sposobno za samostalan život.

PLOD U 25. SEDMICI

Period rasta i brzog pridobivanja težine se i dalje nastavlja. Sada plod teži preko 700 grama.
A što se dešava u njegovom tjelešcu: kosti se i dalje učvršćuju, a u ovom periodu se počinju konačno formirati i kičma sa svoja 33 pršljena, 150 zglobova i čak 1000 vezivnih tkiva koji će je sastavljati na kraju razvoja. I još ovo. Razvijaju se i žile u plućnim krilima i nosnice su se konačno otvorile.

TATA U 25. SEDMICI

Dok pravite mami društvo pri pregledavanju bezbrojnih polica sa dječjom robicom, ne zaboravite je podsjetiti na kolica i autosjedalicu koja će novom članu porodice trebati već na izlasku iz porodilišta.

Da li ste znali?

Ako dojenče u autu nije pravilno vezano, to je kazna.
