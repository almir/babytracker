
Joj, opet si me udario! Samo daj, što jače možeš! Toliko da znam da si dobro!

Braxton-Hicksove kontrakcije su posve bezopasni grčevi maternice koji se ne javljaju u redovnim intervalima, a njima se maternica priprema na porod. Povremeno ih osjećate kao kratkotrajno stvrdnjavanje maternice. Ako se kontrakcije počnu javljati u redovnim vremenskim intervalima, hitno morate doktoru na pregled!

MAMA U 26. SEDMICI

Na što vas podsjeća vaš stomačić? Neke mame govore da su pojele nogometnu loptu, a neke da nose lubenicu, ukratko, svaka ima svoju usporedbu. Možda se možete malko poigrati i potražiti svoju asocijaciju.
Velika maternica koja sada već  seže preko 6 centimetara iznad pupka pritišće leđa i poprsje. To može uzrokovati bol u krstima i nogama koje možete osjećati i u formi neprijatnog probadanja ili peckanja po nogama ili međunožju. Kada se jave bolovi, ako možete, priuštite si odmor ili osvježavajuću kupku, a ako vam paše, na bolno mjesto stavite hladan oblog. 
Ako povremeno osjetite kratkotrajno stvrdnjavanje maternice, samo bez panike. Kako smo već rekli, radi se o takozvanim Braxton-Hicksovim kontrakcijama. To su posve bezopasni grčevi maternice koji se ne javljaju u redovnim intervalima, a njima se maternica priprema na porod. Ako se kontrakcije počnu javljati u redovnim vremenskim intervalima, put pod noge i doktoru. I još nešto, ako vas bilo što brine, nikada se ne bojte otiđi do doktora ili ga nazvati. Radi se o vama i vašem djetetu!

PLOD U 26. SEDMICI

Najprije podaci o težini i veličini: skoro 800 grama i preko 32 centimetra. U ovom periodu se razvijaju prije svega pluća. Prošle sedmice smo spomenuli razvoj žila u plućima, a sada im se pridružuju i zračni mjehurići. Na unutrašnjoj strani mjehurića se izlučuje tvar koja omogućuje da se pluća kod disanja šire na odgovarajući način.
I u mozgu se dešavaju prilično zanimljive stvari. Naime svoju su zadaću počeli obavljati centri za sluh i vid. To između ostalog znači da plod može razlikovati svjetlost od tame i da pozorno sluša što se dešava oko njega. Ako mislite da je u maternici tišina, griješite: plod sluša kucanje vašeg srca, disanje, rad probavnog trakta, ukratko, ništa mu ne promiče. Naravno da prati i spoljne zvukove, zato što više pričajte sa njim i puštajte mu prijatnu muziku.

TATA U 26. SEDMICI

Buduća mama ponekad već teško pronalazi odgovarajući i dovoljno udoban stav za spavanje. Možete joj pomoći tako da joj donesete dovoljno jastuka koje će postaviti pod stomak i noge. Možda joj možete savjetovati da si jedan jastuk stavi među koljena. Nekim očevima pri kraju trudnoće ostane premalo prostora u krevetu. U njemu naime kraljuju mama, zatim njen stomak, a najzad i gomila jastuka. I znate što, ni slučajno se ne smijete žaliti!
I još ovo. Budući da plod prepoznaje spoljne zvukove, možete sa njim pričati o svemu. Nećete vjerovati ali na vaš glas će se uskoro odazivati pokretima.
