
Što imaju zajedničko trudnica i srednjoškolka? Podivljale hormone i prištiće.

U ovom periodu se kod nekih trudnica javlja takozvana linea negra, tamna vertikalna linija koja se proteže od vrha stomaka do stidne kosti. Ona nastaje zbog povećanog djelovanja estrogena na melanocite, ćelije koje izlučuju kožni pigment-melatonin. Tamna linija nakon poroda nestaje. Neke trudnice primjećuju i da žile na grudima postaju sve izraženije i da bradavice tamne. Sve to spada u pripremu grudi na dojenje.

MAMA U 14. SEDMICI

Trudnoća napreduje nesmetanom brzinom! Maternica raste i sada je već velika kao grejp. A kad smo već kod grejpa, jeste li si danas već priuštili vitaminsku užinu? Ne zaboravite da je zdrava prehrana još uvijek na prvom mjestu!
Hormoni se  smiruju što se očituje boljim izgledom kože i prije svega  nestajanjem mučnine. Juhu! I odlasci na wc su još uvijek u granicama normale, a veliki umor koji je mučio neke buduće mame isto je čudesno nestao. Na žalost crijeva su još uvijek puna, zato je probava prilično usporena. Ne zaboravite na čašu Donata svako jutro i na prehranu koja sadrži mnogo vlakana. Stop bijelom hljebu, krofnama i slatkim torticama koje dodatno otežavaju probavu trudnice.  Vlaknima možete najviše poboljšati probavu.
U ovom periodu se kod nekih trudnica javlja takozvana linea negra, tamna vertikalna linija koja se proteže od vrha stomaka do stidne kosti. Ona nastaje zbog povećanog djelovanja estrogena na melanocite, ćelije koje izlučuju kožni pigment-melatonin. Tamna linija nakon poroda nestaje. Neke trudnice primjećuju i da žile na grudima postaju sve izraženije i da bradavice tamne. Sve to spada u pripremu grudi na dojenje. Za pripremanje mlijeka će se pobrinuti estrogen, progesteron, oksitocin i prolaktin. Dojke se povećavaju i zato jer se razvijaju novi mliječni putovi (zbog kojih se mogu pojaviti plave vene), a osim toga u njih pritječe više krvi. Nekim budućim mamama iz bradavica već curi bistra tečnost.
To je kolostrum, prvi oblik mlijeka i dodatni pokazatelj da se grudi pripremaju na hranjenje novorođenčeta.

PLOD U 14. SEDMICI

Baš kao i vaša trudnoća, i plod nevjerojatno brzo raste i razvija se. Sada već može biti velik čitavih 12,5 cm. Plod i dalje piški, a tu i tamo vježba disanje i to tako da guta plodnu vodu, pomiče prsni koš a time i pluća koja su u ovom periodu u fazi najvećeg razvoja.
Oči i uši nastavljaju konačno formirati lice, vrat se produžuje tako da brada ne leži više na prsima.
Plod otkriva ruke i uči se pomicati ih. Iako su kretnje u ovoj fazi još uvijek refleksne, ipak se ruke pomiču. Na žalost mama to za sada još ne može osjetiti! Strpite se još malo i prvi pokret će biti tu!
Posteljica je sada u potpunosti preuzela svoj zadatak, kako hranidbeni tako i izlučujući, i plodu nudi sve potrebne sastojke i sigurnu okolinu za daljnji razvoj.

TATA U 14. SEDMICI

Da li vas zanima kako izgleda vaš mališan u maternici? Prije nekog vremena je izašla knjiga Stuarta Campbella sa naslovom »Pogledaj kako rastem!«. U njoj je predstavljen trodimenzionalni pogled na razvoj ploda po sedmicama trudnoće. Zanimljivo štivo! Možda je prikladno i kao poklon.
