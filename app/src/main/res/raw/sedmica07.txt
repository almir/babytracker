
Vaše djetešce je veliko kao zrno riže. Prava ljudina!

Već u  prvim sedmicama možete dobiti ili čak izgubiti nešto kilograma. I jedno i drugo je posve normalno, naravno pod uslovom da se zdravo i redovito hranite. Sada nikako nije vrijeme za dijetu, jer plod za svoj razvoj treba uravnoteženu prehranu i redovite obroke!
Plod je od  tjemena glavice do trtice dug između 7 i 9 milimetara. Približno te veličine je zrno riže!

MAMA U 7. SEDMICI

Kada se ujutro pogledaju u ogledalo, neke se trudnice osjećaju veoma tinejdžerski. Podivljali hormoni naime uzrokuju nečistu kožu i pojavu akni. Samo bez brige, ako ne nestanu nakon prvog tromjesečja, sigurno hoće nakon poroda. Dobra utjeha, zar ne?
Jutarnje mučnine i dalje traju a kod nekih trudnica na žalost i čitav dan. Na žalost ne možemo vam ponuditi učinkovit recept, ali možete si pomoći malim trikovima – želudac nikada ne smije biti posve prazan, a u blizini uvijek držite krekere koji će vam možda pomoći da umirite burna dešavanja u želucu. Neki se kunu na đumbirov čaj, drugi pak na limun – bilo kako bilo, nije grijeh pokušati. A za poticaj kažimo da se kod većine trudnica mučnine smire oko trećeg mjeseca trudnoće. A do tamo je još samo malo!
Dobro je da na kursu učestvuju i buduća mama i tata! Na kursovima će vam pokazati kako se možete sami u svakom pogledu pobrinuti za što zdraviju trudnoću.
Stomačića još nema! A tako ga nestrpljivo čekate! Iako trudnice već u prvim sedmicama mogu dobiti na težini, mogu i izgubiti. I jedno i drugo je posve normalno, naravno pod uslovom da se zdravo i redovito hrane. Sada nikako nije vrijeme za dijetu, jer plod za svoj razvoj  treba uravnoteženu prehranu i redovite obroke! Iako nije opravdan ni pretjeran strah u onih trudnica koje stalno povraćaju i pri tome izgube nekoliko kilograma. Embrij još uvijek crpi hranu iz majčinih rezervi, trudnica mora paziti samo da bar dovoljno pije. Ginekolog pregledom vode može utvrditi ostatke razgrađujućih produkata kod pretjeranog povraćanja i trudnicu na nekoliko dana uputiti u bolnicu gdje će joj pomoći infuzijama hranjivih tvari i tečnosti. Stanje se tada obično primiri, iako je sve to veoma neprijatno i naporno.

PLOD U 7. SEDMICI

Embrij je od tjemena glavice do trtice dug od 7 do 9 milimetara. Približno te veličine je zrno riže! Vaše djetešce će vam uskoro moći mahnuti jer ima već razvijene dlanove, samo još prsti čekaju na svoj trenutak. Spoljni polni organi su već tu, ali samo u formi genitalnog grebena, zato tako rano još nije moguće utvrditi hoćete li imati kćerku ili sina. U ovom periodu se stvara nosna šupljina, počinje se razvijati mozak, očne leće i crijeva. Bronhiji se razvijaju u plućna krila, a srce već ima dvije klijetke.
Da li ste znali da plod kroz svoj razvoj zamijeni čak tri različite vrste bubrega? Pri rođenju djeluju najrazvijeniji bubrezi, a trenutno najprimitivniji, čiji je produkt plodna voda.

TATA U 7. SEDMICI

Da li se još uvijek sjećate što je to polni život? Ne? Ali nema nikakve potrebe da zaboravite na njega. Tokom zdrave trudnoće se naime nije potrebno odreći te vrste užitka. Možda ćete na početku imati pomalo čudan osjećaj (neki se muškarci naime boje vođenja ljubavi sa svojom trudnicom), ali ćete uskoro zaboraviti na sve i potpuno se opustiti. I samo tijelo buduće mame koje će postajati sve oblije u vama će izazivati požudu. Mnogi muškarci kažu da su njihove trudnice sada još seksipilnije.
