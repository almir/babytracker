
Vaše dojenče se počinje veselo gibati.

Vaše dojenče se počinje veselo gibati u prostoru te je vrijeme za igračke koje može gurati pred sobom ili vući za sobom (lopte, valjci, igračke na kotačima...). Ipak, najzanimljiviji su mu predmeti koje nađe dok puzi i istražuje. Pazite da odstranite sve možebitno opasne predmete, zatvorite vrata i zaštitite stepeništa. Posebno pažljivi budite i na otvaranje ladica da si ne pritisne prstiće.
Zajedničkim čitanjem mu pokušajte približiti knjige. U toj dobi su primjerne slikovnice s debelim kartonskim listovima, posebno ćete mu privući pažnju knjigicama koje imaju skrivene slikice jer će mu otvaranje slikica probuditi radoznalost. Odaberite one koje imaju jasne i  šarene slike na kojima će biti stvari koje dijete poznaje i njemu su zanimljive. Pričajte mu o stvarima i ljudima iz knjiga, poslušat će vas s velikim zanimanjem.

RAZVOJ DJETETA: MOJE DOJENČE

Dojenče u desetom mjesecu pridobiva na težini približno 110 grama sedmično, naraste približno 1,5 cm.

RAZVOJ DJETETA: RAZVOJNE FAZE

Prvi koraci

Dojenče u desetom mjesecu nije više zadovoljno niti u sjedećem niti u ležećem položaju. Trudi se postaviti na noge i za to koristi svaku potporu koja mu je na raspolaganju. To može biti namještaj, stari brat ili sestra, pa čak i pas (naravno ako mu ne uspije pobjeći). U toj dobi dijete može uz potporu već napraviti prve korake tj. svi se već na taj ili sličan način kreću u prostoru. Ako je dojenče već usvojilo puzanje, može vas iznenaditi svojom brzinom.
Većina već ustaje na noge a veći problem je pri obratnom procesu kada sjedaju dolje. Većina ne zna samostalno sjesti zato očekujte česte pozive za pomoć.
Ako imate mogućnosti pokušajte dojenčetu osigurati čim veći i sigurniji prostor za puzanje ili dizanje uz potporu. Odstranite sve potencijalno opasne ili dragocjene predmete, zaštitite utičnice, zatvarajte vrata, ne upotrebljavajte stolnjake i zaštitite prilaz stepenicama. Ako je lijepo vrijeme a imate vrt, trava je krasan i vrlo siguran prostor za puzanje. Naravno uz vašu stalno prisutnost.

Pincetni hvat

Pincetni hvat (hvat palcem i kažiprstom) dojenčetu omogućava da prima i najmanje predmete. Uprkos čistoći u domu uvijek će naći neko zanimljivo smeće na podu. Još uvijek ga veseli buka koju proizvodi udaranjem predmeta u predmet ili bacanjem predmeta na pod. Na željeni predmet već pokazuje kažiprstom.  

Učenje oponašanjem

Dijete voli oponašati radnje roditelja. Oponašanjem uči i istovremeno na taj način pokušava i komunicirati. Uživa u druženju s roditeljima i društvenim igrama kao što je npr. igra skrivanja (ku-ku). Voli i oponašati roditelje (kašljanje, pljeskanje...). Dojenče staro devet mjeseci već razumije značenje riječi NE, prepoznaje imena roditelja (mama, tata) i zna mahati pa-pa.
Pri hranjenju pokušava uzeti ili držati kašiku, pri pijenju iz bočice pokušava je držati objema rukama. Isto tako pokušava držati čašu iz koje pije.

Doživljavanje okoline

Kretanje ljudi i životinja kao i različiti zvukovi privući će dojenčetovu pažnju. Radoznalo promatra događanje i okretanjem glave slijedi pomicanja. Odazvat će se ako ga pozovete imenom, prestat će s trenutnom aktivnošću i pogledati vas. Pri dolasku njemu najbližih (povratku oca s posla, posjet baki ili prilaženje domaće mačke ili psa) pokazat će veselje vriskom, osmjehom ili brbljanjem. Često tada postaje uznemiren i maše rukicama ili diže ruke gore kao znak da želi da ga dignete.

Intenzivni osjećaji

Oko devetog mjeseca starosti dojenče počinje intenzivnije pokazivati svoje osjećaje. Uživa u grljenju i maženju, želi pažnju najbližih i veselje pokazuje glasnim smijehom i vriskom. Intenzivnije pokazuje i negativne osjećaje kao što su ljutnja, uznemirenost i strah.
Dijete se počinje osamostaljivati jer postaje svjesno svojih sve većih sposobnosti i zato se počinje opirati vašoj pomoći. Još uvijek ne uspijeva sve što poželi, što će često pokazivati nemirom i ljutnjom.
U blizini nepoznatih osoba pokazuje nelagodu i strah. Isto tako većina dojenčadi te dobi pokazuje strah od odvajanja. Želi blizinu roditelja a kada roditelji nisu uz njega tada osjeća strah i plač. Strah pred nepoznatim osobama pokušajte umanjiti tako da ljude koje dojenče ne poznaje upozorite da prilaze polako i da ne pokušavaju doticati dojenče. Obično pomaže već vaša prisutnost a važne su i vaše reakcije na ljude koji pristupaju (dojenče se ugleda na vas). Nikada dojenče ne prisiljavajte u zagrljaj osobe koje se boji. Dijete koje se u prisutnosti roditelja osjeća sigurno će se u novim situacijama osloniti na njihovu pomoć i ugledati se na njih (ako roditelji reagiraju sa strahom ili zabrinutošću i dojenče će biti ustrašeno i zaplakati).

Razumijevanje govora

Devetomjesečno dojenče već razumije pojedine riječi, prepoznaje svoje ime, prepoznaje imena članova obitelji (mama, tata), razumije značenje NE i PA-PA. Većina ljudi podcjenjuje djetetovo razumijevanje govora jer razvoj govora procjenjuju najviše po izgovorenim riječima djeteta.
Ono pokušava privući pažnju brbljanjem i vriskom a neka dojenčad su već sposobna reći mama i tata ako ih oni pozovu.
Iz razloga što je djetetov razvoj govora ovisan o pažnji koju mu poklanjate i razgovora s njim, nastojte s njime provoditi što više kvalitenog vremena. Čitajte mu i pjevajte pjesmice. Važno je i da se na njegovo glasanje odazivate. poslušate ga i odgovorite.
