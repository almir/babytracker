
Ku-ku!

U osmom mjesecu života je potrebno mlijeku dodavati i druge namirnice. Naravno da pri uvođenju miješane hrane nastavljamo s dojenjem ili hranjenjem na bočicu. Preporučljivo je uvođenje pojedinih namirnica u malim količinama. Prehrani dodajemo samo jednu novu vrstu namirnica tj. dodajemo već isprobane nakon 3 do 4 dana da bi pri mogućoj reakciji na hranu  odmah znali što ju je prouzročilo. U prvoj godini izuzetno ograničimo upotrebu soli ili dodavanje šećera.
Alergija na hranu može izazvati reakciju probavnih organa (slabost, povraćanje, proljev), promjenama na koži (osip), a vrlo rijetko i s teškoćama u disanju (curenje nosa, teško disanje).

RAZVOJ DJETETA: MOJE DOJENČE

U osmom mjesecu života rast se usporava, dojenče dobiva približno 110 g sedmično i raste približno 1,5 cm sedmično.

RAZVOJ DJETETA: RAZVOJNE FAZE

Šta sve može i zna moje dojenče?

Sada se većina već okreće u oba smjera, neki iz ležećeg položaja na trbuhu i već mogu sjesti. Dojenče je sposobno duže vremena samostalno sjediti i pritom se igrati te se pregibati u svim smjerovima za igračkama. Sjedenje mu omogućava kombinacija snage ravnoteže i koordinacije. Ravnoteža se počinje u tom razdoblju intenzivno razvijati  što dojenčetu omogućava da sjedi, puže i poslije uz poboljšanje ravnoteže čak i ustane, a zatim i da samostalno prohoda. Pri puzanju su u početku najvažnije ruke jer su jače i bolje razvijene a upotrebljava ih i za manevrisanje po prostoru.
Ako je do prije nekog vremena  dojenče pri dodiru nogu s podlogom poskakivalo ritmičkim grčenjem oba koljena odjednom, sada ga možete vidjeti kako pleše i naizmijenično grči koljena te prenosi težinu s jedne noge na drugu. Naravno da njegove noge još ne mogu nositi njegovu težinu, zbog toga ste vi još uvijek potrebni. Dojenče sve bolje nadzire svoje prstiće pa je primanje igračaka i igranje sve lakše. Igračke prima iz ruke u ruku, namjerno udara s njima i trese ih da izazove zvukove zvečki kao i ostale zvukove, a na kraju igračke skoro uvijek završe u ustima.

Istraživanje i usvajanje novih vještina

Oboje ćete se razgibati u igri »konjića« - dijete posjednite na koljena i igrajte se kao da je to konjić a uz to mu pjevajte pjesmicu. Dojenče će brzo pokazati da li voli brži ili laganiji ritam.
Osigurajte dojenčetu sigurnu okolinu za istraživanje i usvajanje novih vještina – kao što su sjedenje, kotrljanje, puzanje. Dovoljan će biti veliki pokrivač, koji ćete prostrijeti na pod ili vani na travu. K gibanju (okretanje, puzanje) ga pobudite igračkom koju mu položite malo izvan dosega ruku.

Mali znatiželjnik

Znatiželjno promatra događaje oko sebe, pažljivo sluša zvukove a posebno glasove i pogledom slijedi gibanje ljudi i životinja.  Predmet koji je u njegovom dosegu vrlo spretno prima, a ponekad si pri primanju pomaže i nogama. Promatra predmet dok ga drži, trese ga i prima iz ruke u ruku. Još uvijek ga stavlja i u usta. Sve češće baca igračke i druge predmete na tlo ne zbog toga da vas razljuti nego se tako uči. Sada već razumije da predmet postoji iako ga trenutno ne vidi.

Intenzivno iskazivanje osjećaja

Počinje razdoblje intenzivnog iskazivanja osjećaja – grljenja i maženja. Dojenče će vam pokretima, glasom i facijalnom mimikom pokazati svoje veselje, interes, ali i strah, ljutnju ili sramežljivost. Najljepši izraz zadovoljstva i sreće je sigurno glasan dojenčetov smijeh, ponekad praćen vriskanjem.
Dojenčetov odnos prema najbližjima se produbljuje i tada jaka povezanost može voditi do straha od odvajanja od najbližih osoba. Često se dojenče različito ponaša kada je okruženo poznatim ljudima i kada su prisutni njemu nepoznati ljudi. Tada često pokazuje nelagodu i strah.
Dijete koje se osjeća sigurno uz svoje roditelje će u novim situacijama tražiti pomoć od njih i pratiti njihove reakcije (ako će roditelji reagirati sa strahom ili zabrinutošću vjerojatno će i dijete biti prestrašeno i zaplakati će). Pritom se uči reakcijama prije svega pažljivim promatranjem vaše facijalne mimike i glasa i tako razabrati osnovne osjećaje kao što su veselje, strah ili ljutnja. Preko iskustava koje će time dojenče pridobiti, oblikovat će se njegovi uzorci reagiranja koje će upotrebljavati kroz cijelo razdoblje života.

Razvoj govora

Sedmomjesečno dojenče pažljivo sluša govor odraslih i već je sposobno oponašati jednostavne zvukove iz okoline. Ponavlja glasove koje sluša (glasove na maternjem jeziku), brbljanje jsve više sliči pravom govoru jer sada oponaša i intonaciju. Počinje i oponašati geste koje često vidi kod roditelja.
Ako dojenčetu posvetite veliku pažnju i razgovarate sa njime, sada već razumije često upotrebljavane riječi. Pored svog imena obično prepoznaje i imena članova obitelji (mama, tata) i riječi koje prate određene geste (npr. pa-pa).
