
Seks i orgazam pospješuju početak poroda. Kako prijatan uvod u porod...

Približno 40% trudnica rodi nakon predviđenog termina poroda. Uzroka za to je mnogo. Obično se to dešava već na početku jer se odredi pogrešna dužina trajanja trudnoće.

MAMA U 41. SEDMICI

Tako nestrpljivo ste iščekivali predviđeni datum poroda, a vjesnika događaja koji se bliži nema i nema. 40% trudnica rodi poslije dana D, a uzroka za to je mnogo. Obično se to dešava već na početku jer se odredi pogrešna dužina trajanja trudnoće. Uprkos ranim ultrazvučnim pretragama koje prilično precizno određuju datum poroda, i to –2 do +3 dana razlike između dužine fetusa i stvarnog trajanja trudnoće, kod većine trudnica koje se nađu u periodu poslije dana D vjerojatno još nije nastupio pravi odnosno prirodni dan poroda. Nikako ne budite zabrinuti. Ako redovito i bar dva puta sedmično posjećujete ginekologa (odnosno prema njegovoj procjeni svaki drugi dan), bilježite kretnje fetusa (još uvijek bi ih dnevno trebalo biti bar 10), imate nizak krvni pritisak i uredne nalaze urina, još uvijek ste sigurni. Ginekolog će možda procijeniti količinu plodne vode ultrazvučnim pregledom ili preciznije odrediti stanje fetusa. Ako količina plodne vode opadne ili otkucaji srca fetusa na zapisu CTG-a više nisu tako raznoliki, u porodilištu će umjetno ubrzati početak poroda.

PLOD U 41. SEDMICI

Važno je da se fetus još uvijek pomiče bar 10 puta dnevno, iako su to samo pojedinačni polagani pokreti ramena i vrata, manje ruku, nogu, lakata, peta. Kretanje je već veoma ograničeno, većinom se fetus nalazi u stavu glavom, a prirodnim putem ih se rađa približno 90%.
Količina plodne vode se polako smanjuje, ona postaje sve više bijela, jer je plod već zreo.

TATA U 41. SEDMICI

Nestrpljivost nije na mjestu, jer je vjerojatno buduća mama ona koju težak stomak najviše smeta. Možda bi umjesto nje mogli odgovarati na sve pozive kojima ljudi žele ljubazno upitati za novog člana, ali zapravo svojom pažljivošću postaju sve naporniji. Važna je fizička aktivnost: pridružite se mami u šetnji kao partner pun potpore i ne dozvolite da se zaleži. Uskoro će joj trebati sva snaga koju ima.
