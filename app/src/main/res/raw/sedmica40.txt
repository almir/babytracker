
Osjećate se ogromno i okruglo? Bez brige, vjerojatno i jeste...

Opustite se i mirno pričekajte dan D kada ćete dobiti novog člana porodice. Neka vas pomisao na porod ne opterećuje. Iskustvo poroda je uistinu bolno, ali je jedinstveno i za mnoge mame (na žalost) jedino. Samo 6% djece se rodi na predviđeni datum poroda. 98% trudnica rodi u periodu od dvije sedmice prije ili poslije predviđenog datuma poroda. Da, početak poroda može izazvati i polni odnos... dakle, brzo pod plahte...

MAMA U 40. SEDMICI

Još ste ovdje??? Zar nisu sve trudnice oko vas već rodile?
Da, na cilju smo! Proživjeli ste prelijepih, ali ponekad i napornih 9 mjeseci. I vaš život više nikada neće biti kao prije.
Sada vam preostaje samo još odmor i čekanje na dan D. Opustite se i mirno sačekajte novog člana porodice. U međuvremenu marljivo posjećujte ginekologa, vjerojatno se sada vidite svaki drugi dan. Mjerenje krvnog pritiska, kontrola urina na proteine, vaganje, a kod nekih ginekologa i snimanje srčanih otkucaja fetusa uređajem CTG (kardiotokogram) ili slušanje otkucaja sa napravicom imenovanom mininfeton... Ali i tome će uskoro doći kraj. Već sada je vrijeme da sa ginekologom načnete temu postporođajne zaštite, o čemu ćete se konačno dogovoriti na prvom postporođajnom pregledu 6 sedmica poslije poroda.

PLOD U 40. SEDMICI

Beba samo čeka i skuplja hrabrost za dolazak na svijet!

TATA U 40. SEDMICI

Mama već jedva čeka početak poroda. Možda joj baš vi možete pomoći. Početak poroda naime može pospješiti i nježna polnost. Mamu i sebe uvjerite da je sada uistinu onaj pravi trenutak za takvo iskazivanje ljubavi, a mami još recite da nije preširoka, preglomazna, ukratko posve neerotična. Pomislite i na to koliko još vremena nećete imati priliku opet voditi ljubav sa zaobljenim stomačićem. Ukratko, uključite maštu... i pjevajuć' na posao.
