
Mučnina jenjava. Da, svakako... Dobro, barem bi trebala.

Još uvijek vam je možda mučno ili osjećate umor. Takvo loše osjećanje bi uskoro trebalo prestati, a neke trudnice će osjećati mučninu još nekoliko sedmica.
Ultrazvučnim probirnim testom koji se zove nuhalni nabor se utvrđuje rizik od Downovog sindroma odnosno trisomije 21. hromozoma u ploda. To je najčešća hromozomska nepravilnost živorođenog djeteta. Promjena većinom nastaje slučajno, u trenutku sazrijevanja polne ćelije jednog od roditelja, većinom majke. Stručnjaci svim trudnicama savjetuju pregled!

MAMA U 12. SEDMICI

Prvo tromjesečje će uskoro završiti, a time i najkritičniji dio razvoja ploda. Opće osjećanje bi se moralo polako popraviti, ali je istina da vas i dalje mogu mučiti glavobolje. Ovaj put zbog povećane količine krvi u tijelu. Ako glavobolje postanu nesnosne, ne odgađajte i potražite savjet doktora.  Neke trudnice su pune energije i kreativnih ideja o izgledu dječje sobice, kakva će kolica izabrati i kakav stil oblačenja za svoje dojenče …  Druge opet sa dozom straha gledaju na budućnost. Samo bez brige, imate još mnogo vremena da se upoznate sa bićem koje raste pod vašim srcem!
Stomačić se polako ali sigurno zaobljuje, još malo i moći ćete ga pokazati čitavom svijetu!
I još jedna dobra vijest – opasnost od spontanog abortusa svaki je dan manja. Iako smo čvrsto uvjereni da će se sve završiti onako kako bi trebalo, svejedno vas upozoravamo na forum gdje svoja iskustva dijele mame kojima trudnoća nije bila suđena. Iako je ponekad bolje da se trudnica kloni takvih informacija: na forumima najčešće sudbine dijele baš one mame kojima se desilo nešto ružno. Psihička smirenost buduće mame je veoma bitna i preopterećivanje nesretnim pričama više puta nije na mjestu. Ako vas je prije bilo strah reći veselu vijest zbog prijetećeg abortusa, sada već možete podijeliti svoje veselje!
U ovom periodu će se maternica još malo podići, i dalje će rasti da bi fetusu omogućila prostor za pomicanje. Maternica sada više neće tako pritiskati mjehur, što znači da wc više neće biti tako često na rasporedu. Uživajte dok traje jer će se u zadnjem tromjesečju ponoviti priča sa početka trudnoće. Tada će velika maternica ponajprije zbog težine ploda opet pritiskati mjehur.
Ultrazvučnim probirnim testom koji se zove nuhalni nabor, o kojem smo već govorili u pasusu o 11. sedmici, se utvrđuje rizik od Downovog sindroma odnosno trisomije 21. hromozoma ploda. To je najčešća hromozomska nepravilnost živorođenog djeteta. Promjena većinom nastaje slučajno, u trenutku sazrijevanja polne ćelije jednog od roditelja, većinom majke. Rizik od nepravilnosti raste sa godinama žene, zato se posebno nakon 35. godine vjerojatnost ove hromozomske nepravilnosti povećava. Stručnjaci pregled savjetuju svim trudnicama, a ne samo starijima, jer se 2/3 djece sa Downovim sindromom rodi mlađim majkama! Pored toga moći ćete dobro pogledati život koji se razvija u vašem tijelu i možda će vam  iskusan ginekolog, koji za taj pregled mora imati posebnu licencu, otkriti pol djeteta.

PLOD U 12. SEDMICI

Posteljica je počela obavljati svoju zadaću i plod opskrbljuje kisikom i hranom te sastojcima koji su potrebni za njegov rast i razvoj.
Mozak će se u nastavku trudnoće još razvijati, a već sada se može vidjeti prvobitna struktura koja će ostati i nakon rođenja. Formirani su praktički svi organi ploda koji će naravno i dalje rasti i razvijati se sve do poroda.
U ovoj fazi se već počinje izlučivati žuč, a bubrezi počinju proizvoditi urin. Plod je već sposoban za pomicanje, refleksne pokrete, a pored toga počinje funkcionisati i peristaltika (aktivno pomicanje crijeva koja probavljaju hranu da bi ona mogla putovati od početka do kraja). Sve to je priprema ploda na život izvan maternice. Plodu već rastu nokti, a sada mu počinje rasti i kosa.
Plod je veličine od 5 do 6 centimetara, a teži 14 grama. Malo srce kuca sa 160 otkucaja u minuti.

Da li ste znali?

Plod već pije plodnu vodu i izlučuje je nazad u svoj okoliš. Budući da je plodna voda sterilna, dakle bez bakterija, nema opasnosti da će mu se nešto desiti. Priroda se pobrinula da stvari teku tačno onako kako bi trebale. Plodna voda je nevjerojatna tečnost. Ima naime sposobnost potpunog obnavljanja u samo tri sata. I još ovo, stručnjaci znaju da je djelimično sastavljena od fetusova urina, a glavni sastojci su još uvijek tajna.

TATA U 12. SEDMICI

Kada već govorimo o nuhalnom naboru – otiđite sa budućom mamom na taj pregled. Kod mnogih ginekologa je prisustvovanje partnera poželjno. Prvi put ćete moći vidjeti svoje čedo. I vjerujte, nakon tog iskustva trudnoća se više neće činiti nečim imaginarnim. Još nešto, većina očeva iz ordinacije izađe doslovno blaženo. Pregled doduše traje u prosjeku od 15 do 20 minuta, a mnogi očevi su komentirali da im se sve skupa činilo kao minuta ili dvije. Da, zadubljen pogled u monitor zaustavlja vrijeme!
