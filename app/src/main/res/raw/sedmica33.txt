
Lijepa si! Seksi si! Trudna si!

Ako vam počnu jako oticati noge ili lice, a tome se pridruži i povraćanje i jake glavobolje, nikako ne odgađajte posjet doktoru. Možda je riječ o preeklampsiji koja u trudnoći znači ozbiljnu komplikaciju! Simptomi su visoki krvni pritisak, oticanje i proteini u urinu. Ako dakle primijetite nabrojane poteškoće, odmah otiđite doktoru.

MAMA U 33. SEDMICI

Da li su pokreti već sporiji? Kada se naviknete na njih, moći ćete sa lakoćom pogoditi da li beba pomiče ruku, nogu, ili pak mrda guzu. Na male neprijatnosti koje uzrokuje rastući stomak ste se vjerojatno već navikle, zato ih nećemo više posebno spominjati. Ako vam počnu jako oticati noge ili lice, a tome se pridruži i povraćanje i jake glavobolje, bolovi u gornjem dijelu stomaka (pred očima vam se mogu pokazati crne tačke ili bljeskajuća svjetlost), nikako ne odgađajte posjet doktoru. Možda je riječ o preeklampsiji koja u trudnoći znači ozbiljnu komplikaciju! Simptomi su visoki krvni pritisak, oticanje i proteini u urinu. Ako dakle primijetite nabrojane poteškoće, odmah otiđite doktoru.
Iako vam se čini da ste se već pretvorili u jednu veliku maternicu, ona još uvijek raste. Pitate se dokle? Budući da fetus još uvijek raste i dobiva na težini, povećava se i vaša težina. U prosjeku nešto manje od pola kilograma sedmično. No, opet naglašavamo da je na prvom mjestu i dalje uravnotežena prehrana,  prije svega manji (vjerojatno niti ne možete mnogo pojesti jer želudac već ima premalo mjesta) i ravnomjerno raspoređeni obroci kroz čitav dan.
Iako osjećate da nikada više nećete moći obući svoju najdražu odjeću, to ni izdaleka nije tačno. Da čim prije uskočite u nju, možete pribjeći malom triku. Već sada napišite spisak želja i kada ih poslije poroda želite ostvariti. Ali ne pretjerujte. Osim tog spiska navedite i važnost uravnotežene prehrane i poslije poroda, kretanja (toga vam vjerojatno neće manjkati, jer se sa kolicima jednostavno nakupljaju kilometri) i ne zaboravite na sebe i osnovnu tjelesnu njegu, iako će vam barem u prvim danima nedostajati vremena, izborite se za njega. Dovoljno je malo šminke koja će uraditi čuda! Sve to si zapišite i poslije poroda stavite na vidno mjesto.
Sada ste u mislima vjerojatno već na porodiljnom dopustu, a na poslu već sređujete zadnje sitnice. Ako već niste sredili papirologiju na Centru za socijalni rad, već je krajnje vrijeme.

PLOD U 33. SEDMICI

U ovom periodu je količina plodne vode dosegla najviši nivo i ta količina će ostati do poroda. Mozak je još uvijek u fazi brzog rasta, stoga raste i glava. Osim toga, plod i dalje brzo dobiva na težini pa sada teži već oko 1,8 do 2 kilograma.

TATA U 33. SEDMICI

Još malo i mama ide na porodiljni dopust. Period do poroda će karakterizirati tzv. gniježđenje. To znači da će mama po čitave dana pospremati i rediti stan te ga tako spremati na dolazak novog člana. Nemojte se iznenaditi ako vam odmah kad dođete kući u ruke gurne ljestve ili stolicu i zamoli vas da obrišete gornji dio prozora jer ga ona na žalost ne može doseći. Samo bez gunđanja, sve to spada u zadnje sedmice trudnoće. Više ćete se puta zapravo pitati kako se uopće sa tim velikim stomakom sigurno uspinje na ljestve. Spriječiti je i tako ne možete, sve što joj treba je vaše razumijevanje.
