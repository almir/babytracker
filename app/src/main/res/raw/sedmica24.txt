
Da li ste uopće svjesni što vas čeka? Pokakane pelene, neprospavane noći i... bezuslovna ljubav.

Kretnje ploda u stomaku su veoma izrazite i snažne. Stomak se ponekad izobliči, a često primjećujete da se skroz pomjera u jednu ili drugu stranu.
Podijelite trenutke lupanja, boksačkih udaraca i  premetanja guze djeteta sa njegovim tatom.

MAMA U 24. SEDMICI

Dobrodošli u sljedeću sedmicu trudnoće. Već 24. po redu!
Vrh maternice se ustrajno pomiče sve više, sada je već čitavih 5 centimetara iznad pupka. A sa njim se povećava i intenzitet kretanja ploda. Nadamo se da već dijelite trenutke u kojima se čedo kreće sa budućim tatom. Shvatit ćete da plod tačno osjeća tko drži ruku na stomaku. Neki se naime kada stomak dotakne otac posve umire, a drugi baš suprotno, podivljaju. Da, to si možete objasniti kao prve iskaze ljubavi i povjerenja.
U ovom periodu ginekolog može prema stručnoj prosudbi odrediti probirni test za otkrivanje šećerne bolesti u trudnoći odnosno gestacijskog dijabetesa. Ta forma šećerne bolesti otkriva se kod približno 1 % trudnica. Testiraju se i buduće majke kod kojih se uoči povećan rast ploda ili koje imaju povijest šećerne bolesti u porodici, najčešće kod roditelja ili djedova i baka. Dodatni rizici su: protekle trudnoće, između ostalog i spontani abortusi, prerani porodi, preteška djeca obzirom na gestacijsku fazu i djeca sa nepravilnostima u razvoju. U drugu skupinu spada  trenutna trudnoća: velik plod, velika količina plodne vode, glukoza u majčinom urinu, prekomjerni kilogrami i dob preko 30 godina. Ako se potvrdi šećerna bolest u trudnoći, potrebno je liječenje i stroga kontrola.

Da li ste znali?

Probirni test za otkrivanje šećerne bolesti je uistinu »sladak«. Naime, trudnica mora popiti slatku tečnost, a dva sata poslije joj se uzimaju četiri uzorka krvi. Ako je količina šećera u nekom od uzetih uzoraka visoka, to je pokazatelj šećerne bolesti. U tom slučaju će vam stručnjaci dati dodatne upute u pogledu prehrane, a u krajnjim slučajevima  možete početi dobivati i injekcije inzulina. Da vas utješimo, reći ćemo vam da trudnički oblik šećerne bolesti poslije poroda nestaje, ali treba znati da će vam se kasnije životu više puta razviti pravi oblik šećerne bolesti. Zato je ovdje potreban savjet životne škole kojeg bi se bilo jako mudro držati: zdrava prehrana bez većih količina masnoća i jednostavnih šećera, odgovarajuća tjelesna težina i redovito kretanje. Sve navedene mjere umanjuju rizik od nastajanja šećerne bolesti ali i visokog pritiska.

PLOD U 24. SEDMICI

Fetus je sada već skoro potpuno formiran, iako ga čeka još priličan rast i pridobivanje na težini. Dugačak je već čitavih 30 centimetara, a teži skoro 600 grama, znači već preko pola kilograma. Masnoća pod kožom se i dalje sakuplja. Kako smo već rekli, pri rođenju ona će djetetu pomoći da sačuva tjelesnu temperaturu.

TATA U 24. SEDMICI

Dolazi vrijeme kada ćete morati pokazati sve svoje vještine »uradi sam« majstora. Krečenje, farbanje, čišćenje... ukratko pripremanje dječje sobice. Vjerojatno ste najprije pomislili na astronomske troškove! Ali to nije ni izdaleka tako! Sve što vam treba je naravno sobica, nešto farbe i malo mašte. Uz malo dobre volje uspjet ćete uraditi čudesnu i, možda još važnije, unikatnu dječju sobicu. I još mali savjet: ne bojte se upotrijebiti farbu. A koju kapljicu možete sačuvati, neće proći mnogo vremena i zidovi će biti puni otisaka malih ruku.
