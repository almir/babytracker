
Još jedna strana trudnoće: želja za seksom je nezaustavljiva. 

Da li ste opazili da su vam desni otečene i da kod pranja zuba krvare? To je posljedica hormona i povećane količine krvi u tijelu.
Donji dio stomačića sada se već vjerojatno izbočio i oštro oko već može zaključiti što se dešava. Za stomačić je doduše u manjoj mjeri »kriva« rastuća maternica, izrastao je više zbog napuhanih crijeva! Nosite udobnu odjeću i razmislite kako ćete prijateljima i porodici reći da ste trudni.

MAMA U 10. SEDMICI

Nekim trudnicama se čini da im je već čitavu vječnost mučno. Samo bez panike! Još malo pa će se tijelo navići na kolebanje hormona i bolje ćete se osjećati. I umor i glavobolje će vremenom – nadajmo se čim prije - nestati. Ako je mučnina tako velika da u sebi ne možete zadržati ni hranu ni tečnost, uputite se doktoru. Možda će vam propisati nekoliko dana odmora, a ako uvidi da ste veoma dehidrirani, možda će vas čak uputiti u bolnicu. U rijetkim slučajevima će vam prepisati lijekove ili čepiće protiv povraćanja, ali svi radije izbjegavaju  uzimanje lijekova koji nisu neophodni za trudnicu. 
Što veći bude stomačić, manje će biti tih problema! Donji dio stomaka sada se već vjerojatno izbočio i oštro oko već može zaključiti što se dešava. Za stomačić je doduše u manjoj mjeri »kriva« rastuća maternica, izrastao je više zbog napuhanih crijeva! Ako još niste stigli reći porodici i prijateljima da ćete uskoro postati mama, sada je već krajnje vrijeme da razmislite kako ćete to uraditi. Možda vam na pamet padne kakva kreativna ideja!
Struk ustrajno napušta vaše tijelo! Ne dozvolite si nošenje neudobne odjeće! Kupite si udobnu, ali ipak lijepu odjeću po svom ukusu. Na sreću su vremena krumpirnih vreća koje su se prodavale umjesto trudničke odjeće već odavno prošlost. Ako slučajno u trgovinama ne nađete pravu odjeću za sebe, tu su još uvijek krojačice. Ako budete obučeni po svom ukusu, odmah ćete se i osjećati bolje!  

Da li ste znali?

Količina krvi se u tijelu trudnice povećava za čak 40–50%. Zato kod nekih trudnica na koži iskoče žile, ponajprije one na grudima, nogama i stomaku. Budućim majkama koje porodično imaju povijest pojavljivanja proširenih vena preporučujemo da budu pažljivije kod soljenja hrane, te da se isto tako klone dužeg stajanja na nogama. Pri tome ne zaboravite na fizičku aktivnost. Ona naime pospješuje krvotok, a venski zalisci aktivno brinu o tome da se vene ne prepune, posebno one na nogama. Proširene vene se doduše pojavljuju jer težina maternice pritišće vene u zdjeličnoj šupljini. Taj pritisak uzrokuje veći pritisak u venama na nogama.
Jedan od glavnih strahova trudnica je prekomjerno dobivanje na težini. Zato je i tokom redovnih ginekoloških pregleda najteže stati na vagu koja nemilosrdno pokazuje sve vaše grijehe. Umjesto toga, radije razmišljajte ovako: vaga pokazuje rast novog bića! Dozvoljena količina pridobivenih kilograma u trudnoći naravno ovisi o težini prije trudnoće. No, ne savjetujemo vam da se previše udubljujete u tabele koje prikazuju dozvoljeno pridobivanje kilograma. Važnije je da pazite na zdravu prehranu. Uravnotežena prehrana i redovni obroci su ključ do zdravog razvoja djeteta. Zato ovdje nije suvišno ponovno upozorenje: bez dijeta u trudnoći!   Po nekim preporukama trudnice koje su prije trudnoće bile veoma vitke do poroda bi trebale dobiti 13 do 15 kilograma, one koje su prije trudnoće imale umjerenu težinu od 11 do 14 kilograma, dok je gojaznim, odnosno ljepše rečeno, malo jačim mamama dozvoljeno da u devet mjeseci iščekivanja dobiju od 7 do 11 kilograma. Ali, kako je već rečeno, bitna je uravnotežena prehrana, a ne toliko dobiveni kilogrami!

PLOD U 10. SEDMICI

Plod i dalje raste nevjerojatnom brzinom i veselo pliva ogromnim prostorom koji mu je na raspolaganju. Nažalost je još uvijek premalen da bi mama osjećala njegove plivačke podvige. Sada ima već 3 – 3,5 centimetara! A teži čitava 4 grama. Približno kao četiri spajalice za papir. Srce veselo kuca i to čak sa 160 otkucaja u minuti. U ovoj sedmici su se do kraja razvili majušni prsti, po pet na svakoj ruci! I ostali zglobovi su većinom formirani: laktovi, zapešća, koljena, ramena i gležnjevi.
Vjeđe se još razvijaju. Plod će imati zatvorene oči sve do 25. odnosno 27. sedmice. Sada su se počeli  oblikovati i spoljni polni organi, a konačno su se formirale i uši i gornja usnica.
I za kraj još najveće dostignuće ove sedmice: repić našeg malog ploda je nestao. Krajnji dio kičme se oblikovao u trticu, zakržljali vršak. Trtica je pri ultrazvučnom pregledu bitan dio, jer se plod uvijek mjeri od trtice do tjemena glavice i tako se određuje predviđeni datum poroda i trajanje trudnoće.

TATA U 10. SEDMICI

Da li i vi u zadnje vrijeme na cesti primjećujete samo trudnice i mlade porodice? Brojčano je isti natalitet zabilježen u doba drugog svjetskog rata, kada muž uopće nije bio kod kuće! Ali vaša opažanja spadaju u pripremu na očinstvo. Vjerojatno razmišljate što ćete sve raditi sa svojim mališanom. Bravo! Tako treba! Ništa se neće desiti ako sve to podijelite sa svojom trudnicom! Upravo suprotno, sve će se više razgovora vrtjeti oko bebe koje dolazi! Odjednom se čitav vaš svijet počeo vrtjeti samo oko tog malog bića koje će uskoro proviriti u svijet!
