
Umor, mučnina, grčevi, lošije raspoloženje... Kako je čudesna trudnoća!

U ovom periodu čak kod polovine trudnica otkriva se pomanjkanje željeza u krvi. Posljedica toga je slabokrvnost koja se manifestira kao veliki umor, bezvoljnost, blijedost, ubrzan rad srca. Kod veće slabokrvnosti može doći i do nesvjestice. O mogućim teškoćama porazgovarajte sa ginekologom.   Ženske grudi u prosjeku teže približno 200 grama, a u trudnoći svaka posebno može težiti čak 800 grama.

MAMA U 28. SEDMICI

Opet je na redu ginekološki pregled. Znate već, vaganje, mjerenje krvnog pritiska, pregled krvi i urina. RhD negativnim mamama je potrebna zaštita u obliku injekcije da bi i sljedeće trudnoće bile bezopasne za plod i da ne bi došlo do hemolitičke bolesti. Za detalje pogledajte sedmicu:
Zatim slijedi mjerenje maternice i  ono najljepše – slušanje otkucaja fetusovog srca. U ovom periodu čak kod polovine trudnica otkriva se pomanjkanje željeza u krvi jer se potreba za željezom jako povećava. Željezo, koje tijelo dobiva iz hrane, u većini slučajeva nije dovoljno. Željezo je važno ponajprije zato što omogućuje nastajanje hemoglobina u crvenim krvnim ćelijama, a njegovo pomanjkanje uzrokuje slabokrvnost. Liječenje nije zahtjevno, a doktor će vam propisati preparat sa željezom i opet će sve biti u najboljem redu. Glavni i najočitiji znak slabokrvnosti je veliki umor, a slijede još i bezvoljnost, blijedost, ubrzano kucanje srca. Kod teške slabokrvnosti može doći i do nesvjestice. Kod nekih trudnica se kod uzimanja dodataka željeza pojave nus pojave kao što su zatvor ili proljev. U slučaju tih problema porazgovarajte sa svojim ginekologom i nikako ne prekidajte propisanu terapiju, jer kod pomanjkanja željeza u tijelu ono ne može stvarati hemoglobin u crvenim krvnim ćelijama koje su odgovorne i za prijenos kisika u krvi. Najčešće se propisuju lijekovi u formi tableta za žvakanje, sirupa ili filmskih tableta da ih organizam može dobro upiti. Pazite, sirup trudnica pije natašte, a tablete radije uzima poslije obroka ili sa čašom soka od naranče.
Od sada nadalje pregledi će biti češći, pojavljivat ćete se na njima svake dvije sedmice, a poslije 36. sedmice trudnoće svake sedmice. Sa detaljima o pregledima ste već upoznati, zato ćemo vas samo upozoriti da se ne plašite pitati ginekologa sve što vas zanima ili brine!
Da li ste se već navikli na veliki stomak? Da, ništa ne pomaže, do kraja trudnoće će još rasti. Maternica je sada već skoro 8 centimetara iznad pupka, a prosječna trudnica je do sada dobila 7 do 10 kilograma.
Kod nekih budućih majki se iz prsa već jače počeo izlučivati kolostrum, prvi oblik mlijeka, što ukazuje da se spremaju na dojenje.
Ne želimo vas plašiti, ali vrijeme do poroda mogu obilježiti i grčevi u nogama, teškoće sa hemoroidima, a opet se može pojaviti osip na koži ili u vagine, mogu vam oteći gležnjevi i noge, neke trudnice se jako znoje, a druge muče probavni problemi. Te neprijatnosti se na žalost ne daju potpuno otkloniti, pomaže odmaranje, uravnotežena prehrana, pijenje mnogo tečnosti i kretanje. Ali ne budite loše volje, svi ti znakovi govore samo jedno! Dan kada ćete konačno ugledati svoje dojenče je sve bliži!

PLOD U 28. SEDMICI

Mala ljudina, za koju ste sada već sigurni da je nadaren nogometaš, veselo raste, udara i boksa, i pri tome shvaća da njegov bazen postaje sve manji. Da, ima sve manje prostora.
Oči su sada već potpuno razvijene, mišićna masa se povećava, pod kožom  se nakuplja sve više masnoće. Sada ona iznosi 2–3% njegove tjelesne težine. A težina je već približno jedan kilogram. Hura, probili smo magičnu granicu! Ipak ne zaboravite da će u sljedećim sedmicama dobiti još čitava dva kilograma!
Pluća se i dalje razvijaju, sada već mogu udahnuti zrak, iako bi plod da se sada rodi imao dosta problema sa disanjem. Pluća su naime još uvijek nedovoljno zrela.

TATA U 28. SEDMICI

Sada će mami sve više trebati vaša pomoć, a prije svega pažnja. Tu i tamo će joj se činiti da će puknuti, a onda će opet zaključivati da neće znati kako da bude mama i malčice će se brinuti kako će proći porod. Ukratko, budite uz nju, saslušajte je i bodrite.
Ako se još niste raspitali o školi za buduće roditelje, sada je već krajnje vrijeme. Upozorite buduću mamu da se o školama raspita kod sljedećeg ginekološkog pregleda, naravno ako to već nije uradila.
