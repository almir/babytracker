
Najprije ste morali paziti da ne začnete, a zatim da začnete. Vrijeme je da se opustite!

Vjerojatno je vaša polna želja na visokom nivou. Opustite se i uživajte u vođenju ljubavi sa svojim partnerom! Za intenzivne orgazme je »kriva« povećana količina krvi u tijelu. To je  period uistinu spontane i opuštene polnosti.

MAMA U 22. SEDMICI

Ovo je i period kada je dobro raspoloženje na vrhuncu. Možda ste primijetili da je vaša polna želja na visokom nivou, a to veseli i budućeg tatu. Samo se opustite! Nikada ne bi pomislili da stomačić može biti tako erotičan, zar ne? Za intenzivne orgazme je »kriva« povećana količina krvi u tijelu. Obzirom na to ste već trudni, ovaj je period za mnoge parove prvi period uistinu spontane i opuštene polnosti. Najprije ste morali paziti da ne začnete, a zatim da začnete. No sada je dovoljno da jednostavno uživate!  Ali vratimo se vašim tjelesnim promjenama. Maternica je sada već 2,5 centimetra iznad pupka. U ovom periodu brže dobivate na težini, jer je i plod u fazi brzog dobivanja težine.
Još jedan mali savjet: obujte udobne cipele na nisku petu. Cipele bez pete kao i one na visoku petu uzrokuju bolove u kičmi. Ako možete, izbjegavajte i dugotrajno sjedenje i stajanje. U toku radnog vremena više puta se protegnite i ako možete, malo prošećite. I ne zaboravite da je sjedenje ukrštenih nogu zabranjeno. U tom stavu naime zaustavlja se krv u nogama što uzrokuje oticanje.
A to sada nikako ne želimo. Teška komplikacija može biti tromboza koja je u trudnoći čak 1000 puta češća nego kod zdrave, mlade žene koja nije trudna.
Period između 22. i 24. sedmice trudnoće je najprikladniji za vaginalni ultrazvučni pregled kod kojeg ginekolog mjeri dužinu vrata maternice. Na taj način procjenjuje se rizik od preranog poroda približno 10 sedmica unaprijed.  Ako je vrat maternice kraći od 15 mm, odnosno kod blizanaca 20 mm, ginekolozi pojačavaju kontrolu trudnoće, a trudnici savjetuju kako da se ponaša ubuduće. Potrebno je mnogo ustrajnosti i opreza.

PLOD U 22. SEDMICI

Plod i dalje marljivo raste, ali prije svega dobiva na težini. To naravno veoma dobro osjetite jer je stomačić svaki dan sve veći. Mali div ima već 27,5 centimetara, a teži 425 grama.
Mozak je u fazi brzog rasta. Dječacima se u ovom periodu iz stomačne šupljine u mošnju počnu spuštati testisi, iako su sada još uvijek u unutrašnjosti tijela.

Da li ste znali?

Plod je sada počeo koristiti vlastiti imunološki sistem kojim se može zaštititi od infekcija. Bakterije i virusi doduše rijetko prodiru do ploda, ali iznimke naravno postoje. To su na primjer virus rubeole, toksoplazmoza (više podataka možete pronaći u opisu 3. sedmice trudnoće), listerioza (simptomi ove bolesti slični su gripi, a infekcija može uzrokovati abortus ili rođenje mrtvog djeteta)...

TATA U 22. SEDMICI

Mnogi budući očevi se boje da bi polnim odnosom mogli povrijediti plod, iako za to nema nikakvog razloga. Plod je naime sigurno smješten u zaštitnom mjehuru i niti ne sanja o tome što rade tata i mama.
I kada stomačić postane veliki stomak, nema nikakve zapreke da ne nastavite sa polnim odnosima. Trebat ćete samo malo više mašte, jer standardni stavovi (na primjer misionarski) više neće dolaziti u obzir. Dakle, već sada razmislite kakve ćete stavove vježbati krajem trudnoće. Da se malo našalimo: možda si možete pomoći kamasutrom, ili proćaskati na forumu i sakupiti savjete.
