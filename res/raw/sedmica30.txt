
Asocijacija na trudnoću? Baš sve veliko i okruglo.

Loše spavate? Teško nalazite udoban stav? Pomozite si podmetanjem jastuka pod stomak, iza leđa i među noge, a možda ćete bolje spavati u polusjedećem stavu. Prije spavanja se pokušajte što više umiriti, slušajte svoje tijelo, nekima naime prija tuširanje, dok druge uspavljuje čitanje...

MAMA U 30. SEDMICI

Kao što smo rekli, pregledi su prema kraju trudnoće sve češći tako da vas ove sedmice čeka novi pregled.  Standardni postupci se ponavljaju, na ovom pregledu često slijedi i još nešto papirologije. Možda ste sa svojim ginekologom te stvari već uradili, jer svaki ginekolog ima svoj vremenski raspored obrađivanja pacijentica. Ukratko, ginekolog će izdati potvrdu o predviđenom datumu poroda i uputnice za prijem u porodilište te za prijevoz do porodilišta kolima hitne pomoći.
Sa potvrdom o predviđenom datumu poroda ćete se 60 dana prije tog datuma javiti u Centar za socijalni rad na području vašeg prebivališta. Ondje ćete ispuniti obrasce za ostvarivanje prava na porodiljni dopust, a usput će vas upoznati i sa ostalim detaljima, počevši od toga kada ostvarujete pravo na dopust za njegu i čuvanje djeteta, kako urediti dopust za očeve, kada poslati obrazac za ostvarivanje dječjeg doplatka... i o pravu na skraćeno radno vrijeme po povratku na radno mjesto. Mnoge informacije možete pročitati ondje gdje su objavljeni i obrasci za informativni izračun novčane naknade tokom porodiljnog dopusta i dopusta za njegu i čuvanje djeteta, te dječjeg doplatka...
Na Centru za socijalni rad ćete se odlučiti i o paketu koji dobivate po rođenju djeteta kao pomoć za opremanje novorođene bebe.
Budući da spavanje sve više postaje nauka – ako ga ne prekidaju obilasci wc-a – budite se jer nikako ne možete pronaći dovoljno udoban stav ili vas pak muči žgaravica. Pomozite si podmetanjem jastuka pod stomak, iza leđa te među noge, a možda ćete lakše spavati u polusjedećem stavu. Taj stav naime može ublažiti probleme sa žgaravicom. Prije spavanja se pokušajte što više umiriti, slušajte svoje tijelo, nekima naime prija tuširanje, dok druge uspavljuje čitanje … Barem sat vremena prije spavanja nikako ne jedite, jer ćete tako želucu zadati pretežak zadatak.  
Vjerojatno ste se već uhvatili u razmišljanju koga i kada ćete poslije poroda pozvati da vidi dojenče i naravno kakve će poklone donijeti. Sa poklonima za novorođenče je slično kao sa svadbenim poklonima. Jako ih je teško kupiti, a još je teže izbjeći iste poklone. Zato neka vam ne bude neugodno ako počnete spremati spisak želja za poklone za koje mislite da bi vam dobro došli. Vjerujte, i oni koji vam darove donose bit će vam zahvalni jer će znati da su kupili ono pravo. Naravno da spisak nećete moći sastaviti ako ne pregledate ponudu po trgovinama, stoga put pod noge i u dječje trgovine. Usput si priuštite samo čašu vode, ili se osladite gustim sokom.

PLOD U 30. SEDMICI

Lanugo, nježne dlačice koje su prekrivale čitavo tijelo ploda, polako nestaju, a koštana srž je preuzela stvaranje vlastitih crvenih krvnih ćelija koje brinu o prenošenju kisika u krvi. A fetus u ovoj fazi prije svega raste i dobiva na težini. Sada već teži 1,4 kilograma.
Braxton-Hicksove kontrakcije se sada već vjerojatno javljaju češće. To neka vas ništa ne brine, a pazite samo ako se počnu javljati u redovnim intervalima i ako ih budete osjećali duže od pola sata. Tada je nužno da se posavjetujete sa doktorom. Sada je plod već tako velik da osjeća te kontrakcije, ali im ne dozvoljava da ga ometaju.

TATA U 30. SEDMICI

A sada slijedi nekoliko informacija za očeve koji sa budućim majkama žive u nevjenčanoj vezi, dakle parove koji si (još) nisu obećali vječnu vjernost. Iako ste 100% sigurni da je biće čiji rast i razvoj pratite već preko pola godine vaše, za državne organe nije tako. Ako želite biti upisani u bebin rodni list u rubrici »otac«, pri nadležnom organu morate potpisati izjavu da priznajete svoje dijete i da svjesno preuzimate odgovornost za njega. Najbolje će biti da to uredite još prije bebina rođenja. Poslije rođenja ćete naime imati hiljadu i jednu važniju stvar na koju misliti od rješavanja očinstva, a probleme zna uzrokovati i činjenica da pri priznavanju očinstva moraju biti prisutni i mama i tata djeteta! Još prije rođenja vam papire mogu riješiti u Centru za socijalni rad, a poslije rođenja  i u Upravnoj jedinici (odnosno Matičnom uredu).
