
U vašem stomaku se upravo odvija zavođenje jajašca i spermija.

Ako u ovom trenutku u jajovodu dođe do oplodnje sa spermijem, može se desiti da za dvije sedmice test na trudnoću bude pozitivan! Neke mame prilikom ugrađivanja oplođenog jajašca u sluznicu maternice opaze manje vaginalno krvarenje. To je takozvano krvarenje zbog ugnježđivanja što je posve uobičajena pojava, zato se ne opterećujte.

MAMA U 3. SEDMICI

Približno 14 dana nakon zadnje menstruacije nastupa ovulacija, jajašce izlazi iz jajnika i jajovodom putuje prema maternici. Ako u tom času u jajovodu dođe do oplodnje sa spermijem, može se desiti da za dvije sedmice test na trudnoću bude pozitivan! Neke mame prilikom ugrađivanja oplođenog jajašca u sluznicu maternice opaze manje vaginalno krvarenje. To je takozvano krvarenje zbog ugnježđivanja što je posve uobičajena pojava, zato se ne opterećujte.
U ovoj sedmici vaše tijelo počinje izlučivati protein EPF (takozvani faktor rane trudnoće). On sprečava da vaše tijelo prepozna embrij kao strano tijelo.
Već sada vas vjerojatno interesuje koje vas pretrage čekaju na početku trudnoće. To su:

• Određivanje krvne grupe i Rh faktora: svakom se pojedincu pored krvne grupe, a to je 0, A, B, ili AB, određuje i rezus (Rh) faktor. Većina ljudi je RhD pozitivna, a približno 15 % ljudi je negativno. U trudnoći je vrijednost Rh faktora bitna u slučaju da je mama RhD negativna, a plod po ocu naslijedi pozitivni RhD faktor pa majčinom tijelu predstavlja imunsko strano tijelo. Pri porodu se djetetova i majčina krv susreću i majčino tijelo počinje stvarati antitijela protiv djetetove krvi; majka se senzibilizira. Kod novog začeća ta antitijela mogu preko posteljice doći do ploda. Ako je drugi plod Rhd pozitivan, odnosno majčino ga tijelo opet smatra stranim tijelom, antitijela napadaju krvotvorne organe, slezenu i uzrokuju hemolitičku bolest novorođenčeta. Plod nakon poroda može patiti od teške anemije ili oštećenja mozga, a kod sljedećih trudnoća je stepen oštećenja sve veći. Da bi se spriječila hemolitička bolest u svim sljedećim trudnoćama, majke sa Rh negativnim faktorom tokom trudnoće prolaze Coomsov test kojim se utvrđuje odsutnost antitijela. Na taj način se sprečava nastajanje štetnih antitijela.  

• Coombosov test – pokazuje prisutnost antitijela koja se tvore protiv crvenih krvnih zrnaca.

• Hemogram (osnovni pregled krvi)  i analiza urina. Hemogramom se određuje broj crvenih, bijelih krvnih ćelija i krvnih pločica - trombocita te otkrivaju eventualne upale. Kod trudnica može pokazati pomanjkanje željeza i vrstu anemije. Višekratnim pregledavanjem urina tokom trudnoće kontrolira se zdravlje mokraćnih organa. Kod trudnica može doći do upale mjehura zbog njegova slabijeg pražnjenja i pritiska maternice na njega, a upala može biti bez ikakvih simptoma kao što su peckanje, bol i učestalo mokrenje. Stvoreni su odlični uslovi za razvoj bakterijske zaraze koja je opasna jer može uzrokovati prerani porod i ostale komplikacije. Kasnije na osnovu utvrđivanja prisutnosti bjelančevina u urinu i istovremenim mjerenjem krvnog pritiska ginekolozi dijagnosticiraju nastanak trudničke preeklampsije – stanja koje je veoma opasno kako za majku tako i za plod.

• Sifilis - polno prenosiva bolest koju uzrokuje Treponema. Ako se majka zarazi tokom trudnoće ili ima aktivnu bolest, mora se liječiti, jer neliječeni sifilis jako šteti plodu. Usprkos tome što je u nas prisutan izuzetno mali broj zaraza sifilisom, oprez nije naodmet, jer zaraze prije svega muškaraca koji rade u inostranstvu i potom prenose bolest na trudnicu, iz godine u godinu bilježe ponovni porast.

• Toksoplazmoza ili mačja bolest je bitna samo za trudnice koje se njome do sada još nisu zarazile. Uzrokuje je parazit Toxopazma gondii. Kod prve zaraze dolazi do prijenosa uzročnika na plod, koji se može roditi sa teškim posljedicama, kao što su poremećaj centralnog nervnog sistema i sljepoća. Ako je trudnica već bila zaražena u prošlosti, nema opasnosti za plod.

• Rubeola (budući da je većina današnjih trudnica u djetinjstvu cijepljena protiv ove bolesti, doktori se za testiranje odlučuju samo onda kad nisu sigurni je li trudnica zaista zaštićena) – određuje se količina zaštitnih antitijela.

• Hepatitis B – to je bolest jetre koju uzrokuje virus hepatitisa B. Tokom trudnoće može se prenijeti sa majke na plod i uzrokovati teško oštećenje njegove jetre. Zato se svakoj trudnici krajem trudnoće kontroliše krv, a novorođenčad zaraženih majki pažljivo nadzire i po potrebi liječi.

PLOD U 3. SEDMICI

U ovoj će se sedmici jajašce oploditi i začeti novi život. Jajašce se najčešće oplođuje u jajovodu. Iako više spermija može probiti ovojnicu jajašca, samo će prvi uspjeti da je oplodi i time začne novi život. Oplođeno jajašce zatim kreće na 6- do 8-dnevni put prema maternici. Dijeljenje ćelija u oplođenom jajašcu počinje odmah i nastavlja se čitavim putem do maternice. Kada se jajašce ugnijezdi u debelu sluznicu maternice, u promjeru je dugačko mikroskopskih 0,1 do 0,2 milimetra.
U oplođenom jajašcu se spajaju hromozomi oca i majke. Tako informacije zapisane u hromozomima oba roditelja oblikuju hromozome embrija. Spol embrija je naravno određen odmah po oplodnji. Svaki roditelj učestvuje sa po 23 hromozoma od čega je jedan polni hromozom. Curica će imati dva xx hromozoma, a dečko jedan x i jedan y polni hromozom. Ljudski embrij dakle nosi 46 hromozoma pod uslovom da je razvoj pravilan i da nije došlo do nepravilnosti prilikom začeća.

TATA U 3. SEDMICI

Vjerojatno još niste svjesni da se u tijelu vaše partnerice počinje razvijati novi život. Neka vas to ne brine, većina očeva prvi put uistinu postane svjesna svojeg potomka kada ga ugleda na ultrazvuku.
Ne zaboravite, još uvijek je pravo vrijeme da prestanete sa nezdravim načinom života. Recite NE HVALA cigaretama i lošim prehrambenim i životnim navikama!
