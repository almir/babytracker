
Posvetite dojenčetu obilje pažnje i nježnosti. Ne bojte se, zbog toga neće postati razmaženo!

Osmijeh vašeg dojenčeta nije više »bezub«. Ako mala ustašca krasi kakav novi zub odmah ga počnite čistiti. Pranje zubi neka bude igra, tako ćete mu ga približiti i dojenče će naučiti da je to važna svakodnevna aktivnost. Neka si mališan pokuša zubiće sam oprati, roditelji neka dovrše čišćenje. Pri izboru zubne četkice poštujte uputstva proizvođača, a kod prvih zubića koristite gazu omotanu oko prsta. 

RAZVOJ DJETETA: MOJE DOJENČE

U šestom mjesecu života dojenče dobiva na težini približno 140 g sedmično (dnevno 20 g) i naraste približno 2 cm u dužinu. Kada napuni pola godine mjeri u dužinu oko 68,5 cm i teži otprilike 7,5 kg. Uzmite u obzir da su to prosječne vrijednosti i da su moguća odstupanja do određene mjere.

RAZVOJ DJETETA: RAZVOJNE FAZE

Gibalno-motorički razvoj

Većina dojenčadi u šestom mjesecu je već savladala okretanje s trbuščića na leđa (većina ih najprije usvoji to okretanje), neki se već okreću u oba smjera. Kada dojenče leži na leđima podiže glavicu u želji da se podigne u sjedeći položaj. Ako ga povučete za rukice u sjedeći položaj reagira na način da glavicu pogne naprijed prema prsnom košu, a ruke i noge zgrči. Pri sjedenju treba oslonac i zato je najbolje da sjedi u naručju odrasle osobe. Pri kraju šestoga mjeseca mnoga dojenčad ima već dovoljno snage da mogu kraće vrijeme samostalno sjediti.
U stojećem položaju (naravno uz vašu potporu) počnu se upirati na podlogu i pri tom su noge u koljenima istegnute. S napunjenih 6 mjeseci grčenje koljena postaje ritmičko i zgleda kao da poskakuje. Kada dojenče dosegne taj stupanj može se opirati »sjedenju«.
Predmet kojeg mu ponudimo uzima, pri držanju ga promatra, trese i prebacuje iz ruke u ruku. Istražuje ga i ustima. Sam prima igračke i druge predmete u dosegu ruke i trudi se dohvatiti i malo udaljenije igračke. Protestirat će ako mu pokušate uzeti predmet iz ruku. Važno je da dijete ima mogućnost samostalnog istraživanja sposobnosti svog tijela. Zato mu ne dodavajte udaljene igračke jer mu tako oduzimate mogućnost napredovanja. Dozvolite mu da sam dosegne igračku i pri tom ga glasno potičite.

Kretanje  po prostoru

U drugoj polovini prve godine dojenče počinje postupno usvajati kretanje po prostoru. Prvi korak u tome je bočno okretanje tj. kotrljanje. S prvim okretom dojenče često iznenadi kako sebe tako i roditelje jer mu je to uspjelo čisto slučajno. Obično postiže prvo kretanje između trećeg i sedmog mjeseca. Većina dojenčadi prvo usvoji okretanje s trbuha na leđa. Može proći i nekoliko mjeseci prije nego savlada i okretanje u drugom smjeru (obično okretanje s leđa na trbuh jer to zahtjeva snažnije mišiće vrata i ramena). Možete mu pomagati i vježbati okretanje s njime tako da će kasnije prije samostalno uspjeti. Mnoga dojenčad koriste okretanje za pomicanje u prostoru, iako često ne u željenom smjeru. Većina dojenčadi preskoči pomicanje okretanjem i posveti se drugim razvojnim vještinama - sjedenju, puzanju,...
Kada se dojenče počne okretati i pomicati povećava se mogućnost padova. Zato je potrebna permamentna pažnja. Osobito su česti padovi sa stolića za prematanje i zato si unaprijed pripremite sve što je potrebno i dojenče ne puštajte samo niti za tren jer se dojenče vrlo brzo može okrenuti i pasti na pod.

Raspoznavanje dubine

Dojenčad ima iz mjeseca u mjesec sve bolju oštrinu vida i petomjesečna djeca već dobro raspoznavaju dubinu. To rezultira time da mogu primiti željeni predmet, promatrati ga, tresti i primati iz ruke u ruku te ga istraživati ustima. Ako mu pokušate uzeti predmet iz ruku, glasno će protestirati.
Očni mišići su se toliko razvili da se škiljenje više ne javlja (u suprotnom se savjetujte s djetetovim liječnikom).

Doživljavanje okoline

Pažljivo prati gibanje po cijelom prostoru i pri tom okreće glavicu u svim smjerovima. S pogledom prati kretanje ljudi i životinja. Pri kraju mjeseca se odaziva ako ga zovete po imenu, prestaje s trenutnom aktivnošću i pogleda vas. Isto tako odmah pogleda u smjeru poznatog glasa. Odgovara glasanjem, a veselje izražava glasnim smijehom i vriskanjem.  
Prepoznaje i razlikuje poznata lica od nepoznatih. Na strance može odgovoriti sramežljivošću i nemirom, osobito ako mu se približavaju prebrzo ili su preblizu.

Razvoj emocija

Za roditelje je najljepši dar osmijeh na dojenčetovom licu. To je čudesni lijek za umor i slabu volju.  Istina je da je smijeh čaroban. Dajte dojenčetu čim više mogućnosti da se zajedno smijete jer će se tako osjetiti voljenim i pri tom razvijati smisao za humor koji će mu u životu osobito dobro doći.
Dojenče počinje pokazivati sve veću povezanost s roditeljima i rado se mazi. Jaka povezanost se može izraziti i s plačem kada se mama makne iz vidnog polja.
To je i vrijeme kada se dojenče suočava s granicama svog kretanja. Kada npr. ne može dosegnuti željene igračke može se uzbuditi i razljutiti. Još uvijek treba pomoć da dosegne stvari, ali će uskoro postati pokretan i sam će moći doći do željenog predmeta.

Dojenčetovo brbljanje

Dojenče vas pažljivo sluša i odgovara vam različitim zvukovima i osmijehom. Pri kraju mjeseca se odaziva ako ga pozovete imenom i to tako da prestane s trenutnom aktivnošću i pogleda vas. Kada je sam, često izvodi vrlo bogat repertoar zvukova. Razlikuje poznate glasove od nepoznatih i tako već razlikuje poznate osobe i strance.  
Sve više brblja i češće se smije. Razveseli vas glasnim smijehom, a kroz igru često  i glasnim krikom. Glasanje koje se na početku sastojalo samo od samoglasnika (vokaliziranje) počinje postupno obogaćivati pojedinim suglasnicima. Otkriva po jedan ili dva glasa i pri tom neumorno vježba ponavljanjem jednakih slogova (npr. Ma-ma-ma-ma). Iako će vas prvo ma-ma potpuno očarati morate znati da dijete pri tom ne misli na mamu kao osobu jer još ne razumije smisao riječi. To slijedi otprilike nakon prve godine starosti.
U tom razdoblju počinje i eksperimentirati različitim visinama glasa. Pri slušanju govora pažljivo prati ritam govora, naglasak, intonaciju i visinu glasa.
