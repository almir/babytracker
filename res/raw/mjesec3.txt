
Dojenje, prematanje i beskonačno duge šetnje kolicima će još neko vrijeme biti vaša glavna preokupacija.

Sada je još prerano da bi mogli govoriti o razmaženom djetetu jer su njegove želje još uvijek jednake njegovim potrebama. Stoga ga nećete razmaziti ako ćete odgovarati na njegov plač i umiriti ga.
Dojenče treba makar jednu voljenu osobu s kojom može razviti poseban odnos. Obično je to mama. Odnos s ljubavlju i brižna njega mu omogućavaju da se osjeća sigurno i prihvaćeno. Pri tome je u prvoj godini odnos s ljubavlju potreban i za pravilan socijalni, osjećajni i mentalni razvoj. Upamtite da su ta pozitivna iskustva nezamjenljivo životno blago.

RAZVOJ DJETETA: MOJE DOJENČE

Rast u dužinu je prva tri mjeseca približno 3,5 cm na mjesec. Na težini će dojenče dobijati prva tri mjeseca otprilike 30 g na dan. To znači da će vaše dojenče pri kraju trećeg mjeseca biti približno 10,5 cm duže i 2500 g teže nego pri rođenju. Pri tome treba zapamtiti da su to općeniti okviri i da su moguća manja odstupanja.

RAZVOJ DJETETA: RAZVOJNE FAZE

Držanje glavice

U trećem mjesecu života dojenče već može čvrsto uspravno držati glavicu. Vaša potpora mu treba pri podizanju. Kad leži na trbuščiću podiže glavicu i prednji dio prsnog koša. Pri tome se podupire na podlakticama, često prstima tapka po podlozi. Time učvrščuje vratne mišiće.
Većina dvomjesečne dojenčadi je sposobna uzdignuti glavicu pod kutom od 45 stupnjeva. Leže na leđima većinu vremena u nesimetričnom položaju s istegnutom nogom i rukom u smjeru pogleda i zgrčenom rukom i nogom na suprotnoj strani. Pri kraju trećeg mjeseca već leže simetrično.
Sve više otvara dlanove, pokreti ruku i nogu su sve manje nezgrapni i sve više simetrični.
Pri kraju tog mjeseca počinje zapažati svoje ruke i prste. Predmet koji mu ponudimo prima te ga ponekad i proučava. Zato mu ponudite lagane i jednostavne igračke primjerenih oblika koje može primiti. Samo pogledom ili pogledom i okretanjem glavice slijedi predmet koji ćete lagano pomicati u luku pred njegovim licem u svim smjerovima. Pokušajte!

Interes za okolinu

Za vrijeme hranjenja s velikim interesom proučava mamino lice. Isto tako ima sve veći interes za svoju okolinu.
Pri kraju mjeseca počinje istraživati svoje tijelo - pogledava si rukice i igra se s prstićima, vokalizira, pušta mjehuriće sline, dotiče uho, spolovilo i druge dijelove svoga tijela. Tim istraživanjem postaje svjesno samoga sebe.
Dojenče voli dnevnu rutinu jer tako zna što slijedi. Osmijehom, nemirom ili glasanjem se odaziva na poznate situacije, na primjer pri pripremi za hranjenje ili kupanje. Sada već vidno pokazuje da uživa u kupanju i ostalim nježnostima, kao i u druženju s roditeljima.

Dojenčetova komunikacija

Već u ranom razdoblju života dojenče može pokazati kada treba pažnju i nježnost kao i kada je pažnja roditelja prekomjerna i kada želi malo vremena za sebe. Kada želi vaše društvo to će vam pokazati kontaktom očiju, osmijehom ili glasanjem. Kada mu je društva dosta to će pokazati plačem i zijevanjem, a malo stariji i skretanjem pogleda i odguravanjem roditelja.
Iz razloga što je svako dojenče jedinstveno, svako ima svoj način iskazivanja potreba i svoj način uspostavljaju komunikaciju s roditeljima. Još uvijek je plač njegov glavni način izražavanja želja i potreba. Odazivanje na signale dojenčeta i zadovoljavanje njegovih potreba je temelj razvoja djetetovog samopouzdanja i kasnije samostalnosti.

Osmijeh

Tromjesečno dojenče već pokazuje ugodu i s osmijehom. Uživa kada mu roditelji posvećuju pažnju, kada s njim razgovaraju, dodiruju ga i grle. Razveseli se i kada ugleda poznato lice. Tada se odaziva osmijehom i gugutanjem. U ovoj dobi se već glasa samoglasnicima (vokaliziranje).
Dojenče ima s voljenom osobom ili više njih još povezaniji odnos i u maminom ili tatinom naručju se najbrže utješi.
