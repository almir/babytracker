
Dobrodošlo među nas, drago novorođenče!

Novorođenče se prilagođava na život izvan maternice i u tom razdoblju je izuzetno osjetljivo i potpuno ovisno o brizi i njezi roditelja. Prvi mjesec je razdoblje upoznavanja i prilagođavanja porodice na novog člana. To je izuzetno lijepo i emocionalno razdoblje, ali i naporno.
Prvu godinu, od rođenja do napunjene prve godine života, zovemo razdoblje DOJENČETA. Prve četiri sedmice života dodatno razlikujemo i zovemo razdoblje NOVOROĐENČETA. Upravo jedno držite na rukama!

RAZVOJ DJETETA: MOJE NOVOROĐENČE

O porođajnoj težini

Prosječna porođajna težina novorođenčadi u Bosni i Hercegovini je oko 3.500 grama, većina donešene novorođenčadi pri rođenju teži od  2.500 do 4.100 grama (dječaci su obično malo teži od djevojčica, prvorođena djeca obično teže manje od njihovih mlađih braće i sestara). Zdravo novorođenče može prvih dana nakon poroda izgubiti nekoliko grama (5-10 % porođajne težine), prije svega zbog pražnjenja prve stolice, odvajanja urina te zbog premalog unosa tekućine s obzirom na gubitke. Nakon uspostavljenog dojenja (nakon tri do pet dana) težina počinje opet rasti. S dojenjem je potrebno početi što prije nakon poroda i prve dane dojiti što češće jer se s tim poveća stvaranje mlijeka i pad težine je manji. Ako je pad težine veći od 10 % u porodilištu treba dojenče intenzivnije promatrati dok težina opet ne počne rasti. Prve dane novorođenče jede manje nego poslije. Nakon što se uspostavi ritam hranjenja, možemo očekivati da će zdravo novorođenče dnevno dobijati u prosjeku 20-50 grama - neki dan malo manje, a sljedeći malo više.
Prosječna dužina novorođenčeta je 50 cm (većina ih u dužinu mjeri od 46 do 54 cm), prosječan obujam glave pri porodu je 35 cm (od 33 do 36 cm). Do kraja prvog mjeseca će vaše dojenče dobiti na težini približno 750 grama i narasti približno 3,5 cm u dužinu.

Izgled novorođenčeta

Novorođenče nakon rođenja izgleda »zgužvano«, koža im je crvenkasta i mogu imati ogrebotine. Sve je to posljedica putovanja kroz uski porođajni kanal koja će postupno nestati  u sljedeća dva tjedna. Djeci koja su rođena carskim rezom nisu trebala putovati kroz uski porođajni kanal te zbog toga imaju manje ogrebotina i deformacija glave i ne izgledaju toliko “smežurana«.
Nakon rođenja je koža velikim dijelom pokrivena s tragovima verniksa (bijeli sloj koji  štiti djetetovu kožu dok je u maternici) te je ružičasto crvene boje (bez obzira na to kakva će biti kasnije – čak i kod tamnopute djece), jer su kroz tanku kožu vidljive žile. Mnogo novorođenčadi, pogotovo prerano rođene pokriveno je nježnim , sitnim dlačicama (lanugo), kojeg ima najviše na ramenima, leđima, čelu i na licu. Za nekoliko sedmica te nježne dlačice postepeno odpadnu.
Skoro tri četvrtine novorođenčadi ima na potiljku, čelu, kapcima ili nosu vidljive crvene madeže, koje zovemo i rodin ugriz. To su kapilarna žilna crvenila koja uglavnom nestanu do prve godine starosti. U prvim danima se sitne masnice novorođenčadi na glavi i licu koje su posljedica potiskivanja pri porodu lako zamijene za rodin ugriz.
Koža novorođenčadi je nježna i osjetljiva na sastav i materijale odjeće, vlagu, pritisak i temperaturu. U prvim danima kod novorođenčadi koja plaču koža postane crvena ili čak poplavi na kratko vrijeme. Mogu imati plave rukice i nogice ili čak jednu polovicu tijela crvenu, a drugu blijedu. Ako im je hladno,  koža im može djelomično poplaviti. Sve ovo su neškodljiva i prolazna stanja. Izrazita plava boja kože, blijedilo ili rana žutica su uvijek znakovi povećane ugroženosti in zahtijevaju trenutnu medicinsku obradu. Često se u prvim danima nakon rođenja pojavi ljuštenje gornjeg sloja kože (milia), a kod neke djece bezopasan crveni osip u obliku crvenih akni s bijelom točkom na sredini. Oboje je prolazno i ne zahtijeva dodatnu medicinsku njegu.
Glavica je kod novorođenčadi (rođenoj u položaju glavom) prve sate nakon rođenja više ovalnog oblika, u tjemenskom i zatiljnom dijelu je obično vidljiva porođajna oteklina. Kosti lubanje su uglavnom čvrste i još nisu međusobno srasle. Mogu se i djeloimično prekrivati. Na prednjom dijelu glavice – na tjemenu (među čelnom i tjemenskim kostima) nalazi se različito velik mekani dio  - velika lubanjska fontanela. Fontanele su predjeli gdje se lubanjske kosti još nisu sasvim  srasle. Prekrivene su s izvanredno jakim moždanim opnama. U predjelu fontanele možemo vidjeti pulsiranje žila, što je sasvim normalno. Ako je fontanela vidljivo  uvučena, dojenče je vjerojatno dehidrirano i zbog toga mu što prije ponudite mlijeko ili vodu. Ako vaše dijete ima i druge simptome (proljev, povraćanje, temperatura,...) ili u primjeru izbočene fontanele, trebate odmah posjetiti pedijatra.
Oči su prvih dana zbog pritiska pri porodu često otekle i zakrvavljene. Odmah nakon rođenja novorođenče primi kapi za oči koje spriječe infekciju očiju s bakterijama iz porođajnog kanala. Mnogobrojna dojenčad u prvim tjednima  povremeno škilje. Sve dok mišići oko očiju ne ojačaju i dok dojenčad ne nauče nadzirati pogled, povremeno škiljenje je sasvim normalno jer teško usklađuju oči da bi s oba dva mogli fokusirati isti predmet. Lažan osjećaj da dijete škilji možete steći i zbog kožnih nakupina u unutranjim kutovima očiju.
Nosić je često djelomično začepljen s ostacima plodne vode, sluzi ili majčine krvi. Novorođenčad si pri čišćenju dišnih puteva pomaže s kihanjem.
Na sredini gornje usne često se zbog sisanja prolazno pojavi mjehurić koji omogućuje tjesnije dojenje.
Kod zdrave novorođenčadi moguće su velike razlike u brzini i načinu disanja, ovisno o budnosti, pokretima i plaču. Uglavnom dišu s oko 40 udisaja u minuti. Srce novorođenčadi kuca puno brže nego kod odraslih osoba, odmah nakon rođenja puls djeteta je među 80 i 200 otkucaja u minuti. Nekoliko sati kasnije srce kuca sa 100 do 160 otkucaja u minuti.
Zbog opuštenih trbušnih mišića trbuh dojenčeta izgleda velik. Prije prekida pupčane vrpce postavlja se na djetetovoj strani kopča koja ostaje na pupčanom batrljku. Pupčani batrljak se obično za sedmicu i dvije osuši i otpadne. Zaostaje pupak koji još nije potpuno zacjeljen. Batrljak i pupak trebaju biti suhi. Preporučljivo je čiščenje s alkoholom ili fiziološkom otopinom. Kod čišćenja pupčanog batrljka pomaže patronažna sestra. Ako predio oko pupka pocrveni, postane vruć ili vlažan, ako se pojavi krvavi ili žutkasti iscjedak, nužno je posjetiti pedijatra da bi se spriječila ozbiljna infekcija.
Kod novorođenčadi su često prisutne prolazne i bezopasne deformacije stopala, koje su posljedica položaja i manjka prostora u maternici. Prije polaska iz porodilišta zakaže se ultrazvučni pregled kukova, s kojim doktor provjeri da li je zglob pravilno razvijen, jer je kod mogućih deformacija potrebno što skorije liječenje.
Spolovila su kod dječaka i kod djevojčica zbog utjecaja majčinih hormona otečena. Kod djevojčica je često prisutan i iscjedak sluzi ili se može u prvoj sedmici pojaviti i malo krvarenje. Kod dječaka su uglavnom testisi spušteni, moguće je da prisutno malo tekućine, koja kasnije nestane (vodeno jaje). Kožica penisa normalno je čvrsto spojena i često priljepljena.
Većina novorođenčadi prvi put urinira tokom poroda ili odmah nakon rođenja. Prvi urin često sadrži neštetnu tvar zvano »urati« (sol mokraćne kiseline) koja može uzrokovati crvenu boju urina na peleni. Iz razloga što izgleda kao krv, pelenu pokažite primalji. Obično nema razloga za brigu.
Stolicu koja je na početku tamno zelena i ljepljiva i koju zovemo mekonij, većina novorođenčadi izbaci u prvih 12 sati ili najkasnije u 48 sati nakon rođenja. Prva stolica je u biti zeleno-crna ljepljiva tvar kojom su djetetova crijeva napunjena dok je u maternici. Prije početka normalne probave dijete mekonij izbaci.

RAZVOJ DJETETA: RAZVOJNE FAZE

Novorođenčetu pomažu preživjeti njegovi refleksi

Dojenčad su nakon dolaska na ovaj svijet dobro pripremljena na život, ali svejedno za dobar rast i razvoj trebaju mnogo ljubavi, nježnosti i njege roditelja. Na poticaje iz okoline odazivaju se refleksno (nenamjerno), što im pomaže preživjeti u okolini van maternice. Ovi refleksi su prirođeni, neki nestanu nakon nekoliko sedmica dok ostali nestaju nakon nekoliko mjeseci. S osjetilima prepoznaju majku (uz pomoć osjetila vida, njuha i sluha) te uz pomoć njuha, refleksa sisanja i traženja majčine dojke pronađu hranu - majčino mlijeko i počnu sisati.
Na poticaje iz okoline odazovu se uglavnom refleksno (nenamjerno). Ako mu se stavi predmet u dlan, dijete jako stisne ručicu (refleks hvatanja), ako ga dodirnemo u blizini usana, tražit će bradavicu (refleks traženja majčine dojke). Ako mu stopala dotiču tvrdu podlogu, dijete će načiniti korak (refleks hodanja).

Gibanje novorođenčeta

Dijete u prvom mjesecu života ležeći na trbuhu (na početku uz puno napora) digne glavu te je okrene na stranu da si oslobodi nos (da može disati). Noge i ruke ima na početku skvrčene, noge može ponekad naizmijence istegnuti i skvrčiti kao da puzi. Kada je okrenuto na leđa, njegov položaj je asimetričan- ima istegnutu ruku i nogu u smjeru pogleda te skvrčenu nogu i ruku na suprotnoj strani. Ruke su stisnute u šake s palcima u dlanovima. Pokreti udova su nekontrolirani i bez smisla.
Stavljanje djeteta na trbuh pomaže novorođenčetu kod učvrščivanja vratnih mišića. Oni će nakon mjesec dana malu glavicu pridržavati nagore. Do tada je potrebna vaša njega i potpora glavice.

Doživljavanje okoline

Odmah nakon dolaska iz maternice novorođenčetova osjetila su obasuta s utjecajima iz okoline i učenje počinje. Novorođenče je već od samoga rođenja socijalno biće. Uživa u dodirima, maženju, osmjesima, razgovoru i glazbi. Proces socijalizacije dojenčeta počinje s roditeljima, uživaju u majčinom i očevom glasu, pri pogledu na njihova lica i njihovim nježnim dodirima. Uz pomoć roditelja se dojenčad upoznaje s većim krugom ljudi i počinju uživati u njihovom društvu. Time se počinju razvijati njihove socijalne vještine.
Odmah po rođenju novorođenčad su svjesna svoje okoline i istražuju je svim svojim osjetilima. Pri rođenju imaju potpuno razvijeno osjetilo njuha i brzo prepoznaju miris majke i mlijeka. Ako želite izoštriti njegov njuh, ne upotrebljvajte parfeme prvih nekoliko mjeseci.
Slično kao i odrasli odazivaju se na različite okuse. Ako okuse nešto gorko ili kiselo, naprave grimasu. Mnoga novorođenčad odbija majčino mlijeko ako je mama pojela češnjak ili zelje, jer moćni okusi prelaze u mlijeko.
Čuju i prije rođenja, ali sluh se u potpunosti razvije do napunjenog prvog mjeseca starosti. Po rođenju se dojenčad sa zadovoljstvom odaziva na zvukove koje su slušali još u maternici, ne samo na kucanje majčinog srca već i na majčin glas i muziku koju je mama slušala u trudnoći. Od svih zvukova su im najdraži glasovi prije svega oni s malo višom frekvencijom - ženski glasovi. Umiruju ih ritmički, jednakomjerni, ponavljajući zvukovi kao što su zvukovi kućnih aparata i muzika općenito. Isto tako ih iznenadni glasni zvukovi plaše i često izazivaju plač. Malo prigušen sluh pri rođenju omogućuje nježni prijelaz iz maternice u vanjski svijet pun različitih zvukova.
Novorođenčad imaju većinu vremena zatvorene oči, a kada gledaju razaznavaju promjene svijetla i kontraste te prate pogledom svijetle ili kontrastne predmete koji se kreću. Oštro vide do najdalje 20-30 centimetara, što je otprilike razdaljina između vas i dojenčeta dok vam je u naručju ili dok ga dojite (pri dojenju vole gledati majčino lice). Stvari koje su bliže ili dalje vide mutno.

Majčin dodir

Dojenčad prije svega uživa u dodirima. Dodir kože na kožu umiruje dojenčad i tada počinju dublje disati i dobivaju više kisika. Dojenčad koja je često u majčinom naručju (posebno ako je koža u doticaju s kožom) brže rastu i bolje spavaju. Znanstvenici su primjetili i intenzivniji razvoj mozga.
Dodir dojenčetove kože s majčinom je prisutan i pri dojenju. Dojenje tako nije samo hranjenje već i upoznavanje majke i djeteta. Dojenče doživljava mamu i kao izvor topline, nježnosti, ljubavi i sigurnosti. Time dojenje pridonosi i duševnom i emocionalnom razvoju djeteta. Ako dijete hranite bočicom, pri hranjenju ga čvrsto primite k sebi da osjeti vaš dodir.

Pridobijanje povjerenja

Povjerenje u roditelje je najvažniji temelj emocionalnog i socijalnog razvoja svakog djeteta. Bez povjerenja dijete se ne može osjetiti sigurno i bezuvjetno voljeno. Za razvoj kvalitetnog odnosa i povjerenja potrebno je truditi se još od rođenja jer se počinje oblikovati već u najranijoj dobi, te posebno pri zadovoljavanju osnovnih potreba. Ako se roditelji odazivaju na djetetov plač, hrane ga kada je gladan i brižno ga njeguju, dojenče se osjeća sigurno i voljeno i počinje vjerovati roditeljima. Pri rođenju novorođenče ne razaznaje da je kao osoba odvojen od majke te s vremenom nauči voljeti roditelje odlučnom i neograničenom strašću koja se ne može uspoređivati s ni jednom drugom ljubavi.

Novorođenče gleda i sluša

Novorođenče već u prvim danima prepoznaje majčin glas jer ga je slušalo još tokom razvoja u trbuhu. Majčin glas djeluje umirujuće na dojenče i ono se s ugodom odaziva na njega. Novorođenče pažljivo sluša prije svega zvuke govora jer je interes za glasove i njima slične zvukove urođen. Pri slušanju govora se privikava na zvon riječi. U prvom mjesecu su gledanje i slušanje još razdvojeni, sluša vas bez gledanja. Još dugo neće razumjeti vaše riječi ali će se odazivati na ton glasa. Na nježan i ljubak ton će se odazvati sa zadovoljstvom, ako ćete govoriti oštro, vjerojatno će zaplakati. Plač je prvi oblik komunikacije djeteta. Njime roditejima poručuje svoje želje (glad, mokra pelena, umor, vruće ili hladno  mu je). Različite želje, različita jačina želja te intenzivnost osjećaja dojenčad izražava cijelom paletom različitog plača.
