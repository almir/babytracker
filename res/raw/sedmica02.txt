
Želite začeti? Neka seks usprkos tome bude zabavan.

Dok se vaše jajašce sprema na put prema maternici, probajte voditi što mirniji život. Izbjegavajte stres, pokušajte se što više posvetiti sami sebi. Možda si vi i budući tata možete priuštiti romantičan odmor. Pa makar i za vikend, jer možda ćete baš tada stvoriti novi život.

MAMA U 2. SEDMICI

Sluznica maternice postaje sve deblja i uskoro nastupa ovulacija - oslobađanje zrelog jajašca. Neke žene ovulaciju osjećaju u vidu manje bolnih, a neke u vidu prilično bolnih jajnika, no radi se o posljedici posve prirodnog procesa. Sluznica maternice postaje sve deblja i priprema se da primi oplođeno jajašce kojemu će kroz čitavu trudnoću nuditi sigurno i meko utočište.  Svaki mjesec u pravilu sazrijeva jedno jajašce, izmjenično svaki mjesec iz drugog jajnika. Oslobođeno jajašce pogodno je za oplođivanje samo 24 sata, dok životni vijek spermija iznosi čak 72 sata, zato možete da začnete i ako ste imali polni odnos bez zaštite nekoliko dana prije ovulacije. Ako se jajašce ne oplodi, propada, i sa sljedećom se menstruacijom izlučuje iz tijela.
Odluka o zdravom životu je sazrela već prethodne sedmice, a pored zdrave ishrane ne smijete zaboraviti na važnost fizičke aktivnosti. Ipak u ovom osjetljivom periodu ne pretjerujte sa ekstremnim vježbama. Mnogo ste uradile već i ako si svaki dan priuštite dužu šetnju. Na taj način ćete se napuniti energijom i odmoriti tijelo i duh! I povedite sa sobom budućeg tatu!

PLOD U 2. SEDMICI

Još malo pa će se desiti!

TATA U 2. SEDMICI

Volite mamu. Ali pri tome ne zaboravite da će u sljedećim mjesecima trebati posebnu pažnju i razumijevanje!
Dobronamjeran savjet: klasične gaćice zamijenite boksericama! To je također jedan od načina za poboljšavanje kvalitete sjemenske tečnosti.
