
Kako brzo leti vrijeme! Treba ići na posao!

Dijete se počinje osamostaljivati, svjesno je svojih sve većih sposobnosti i zato se počinje opirati vašoj pomoći jer sve želi napraviti sam. Još uvijek ne može napraviti sve što poželi što često pokazuje nemirom i ljutnjom. Pojavljuje se i tvrdoglavost. Dijete koje se uz roditelje osjeća sigurno, u novim situacijama će tražiti njihovu pomoć i ugledati se na njih. Ako roditelji reagiraju strahom ili zabrinutošću i dijete će biti prestrašeno i zaplakat će. Dijete koje ima povjerenja u roditelje i sa njima ima topao i dobar odnos razvit će zdravo samopouzdanje i znat će se cijeniti. To mu omogućava suočavanje s izazovima u životu i dobro sudjelovanje s okolinom.

RAZVOJ DJETETA: MOJE DOJENČE

Rast se ponovo malo uspori, u jedanaestom mjesecu dojenče dobiva približno 70-80 grama sedmično i naraste približno 1,2 cm.

RAZVOJ DJETETA: RAZVOJNE FAZE

Samostalnost

Dijete se počinje osamostaljivati, svjesno je svojih sve većih sposobnosti te se može početi opirati vašoj pomoći jer želi sve napraviti sam. Pri hranjenju drži kašiku i pokušava sam njome jesti (time naravno napravi pravi mali nered te stoga primjerno zaštitite odjeću i pod). Sam pije iz bočice a uz malu pomoć može i lijepo piti iz čaše.
Pri oblačenju si pomaže tako da istegne ruke i pomaže ih uvući u rukave. Isto tako drži noge kada mu oblačite obuću. Pritom samostalno sjedi a neki pri oblačenju već i samostalno stoje.

Igra

Dijete s navršenih deset mjeseci života je vrlo spretno u primanju predmeta, čak i sitnih. U usta ih ne nosi tako često. Igračke djeli sa svojim najbližima, daje ih po izraženoj želji (daje igračku mamici) a ponekad i spontano. Uživa u buci koja nastaje udaranjem predmeta o predmet. Uživa u bacanju igračaka i drugih predmeta na pod. Iz razloga što razumije da predmet postoji i ako ga trenutno ne vidi, može brzo naći i potpuno prekrivenu igračku. Kažiprstom pokazuje stvari koje ga zanimaju.

Prvi koraci

Kada dojenče savlada stajanje uz potporu, to ga toliko preuzme da je i igra potisnuta u drugi plan. Sada želi vježbati stajanje i to može činiti sve duže. Istegnute noge već mogu nositi njegovu težinu, više problema mu uzrokuje ravnoteža i zato stoji u širokom stavu. Kada savlada stajanje kroz nekoliko tjedana, ohrabrit će se i početi koračati uz potporu. Prvi koraci će biti ustranu a pritom će se rukama čvrsto držati za potporu. Vježbom će se osjetiti sigurnijim i bit će sve samopouzdaniji.

Kretanje

Potičite djetetovu želju za kretanjem jer ćete mu time pomoći postaviti temelje za svakodnevnu tjelesnu aktivnost u kasnijoj dobi.
Potičite ga puzanju tako da mu postavite dragu igračku van dosega ruku ili ga na rukama i nogama čekajte na drugoj strani sobe.  
Da bi izbjegli  nepotrebne ozlijede odstranite sve potencijalno opasne ili dragocjene predmete, zaštitite utičnice, zatvarajte vrata, ne upotrebljavajte stolnjake i zaštitite prilaz stepenicama. Ako je lijepo vrijeme a imate vrt, trava je krasan i vrlo siguran prostor za puzanje. Naravno uz vašu stalno prisutnost. 

Dojenčetov govor

Brbljanje desetomjesečnog djeteta sve više sliči govoru odraslih, sada upotrebljava sve više različitih slogova, oponaša intonaciju, uočljivi su i pojedini naglasci. Iako još ne zna izgovoriti puno pravih rječi mnogo ih već dobro razumije. Prepoznaje svoje ime i imena članov obitelji (mama, tata, teta, djed, baka), razumije i značenje riječi NE i PA-PA.
Mnoga djeca u toj dobi će nam pogledom pa čak i prstom pokazati imenovani predmet. Ako ga npr. pitate gdje je svjetlo ili ga pitate da pokaže gdje je mačka...). Rječnik mu možete obogatiti tako da mu čitate knjige. Pazite da u razgovoru s njim ne upotrebljavate previše iskrivljenih (tepajućih) riječi i da  i njega pustite do riječi.
Dojenče se uči i pokušava komunicirati preko oponašanja roditelja. Vaša facijalna mimika i ton vašega glasa će mu u danom trenutku pomoći pri odluci što uraditi (npr. kada pokuša dohvatiti nož na stolu). Sada već razumije riječ NE iako ju uvijek ne poštuje. Bitno je odlučno stajati iza zabrana i riječ NE izreći ozbiljno i odlučno. Nikada se pri tome ne smješite.

Utjecaj na samosvijest

Na djetetovu samosvijest značajno utječu odnosi s najbližima. Ako djetetu iskazujete ljubav i brinete se za njega, time mu pomažete izgraditi pozitivnu samosvijest. Dajte djetetu do znanja da je za vas važan i poseban. To mu možete iskazivati svaki dan nježnim osmjehom i pogledom, pažnjom, zajedničkom igrom...
Dojenče uči oponašanjem vaših radnji, stoga mu pokušajte biti dobar uzor. Na stvari gledajte s pozitivne strane, brinite za dobre obiteljske odnose i budite brižni prema ljudima i životinjama...
