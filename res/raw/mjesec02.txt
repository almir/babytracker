
Ništa više neće biti kao što je bilo od kada imate dojenče! Sve će biti još ljepše!

Dojenčetu treba miran i nježan roditeljski pristup. Iz razloga što je tok modernoga života brz, da bi se dojenče dobro osjećalo potrebno je prilagođavanje načina života roditelja. Usporite tempo! Tako ćete prije i bolje opaziti sitne signale kojima Vam dojenče poručuje svoje želje i potrebe. Odgovarajući na njih bolje ćete doprinijeti razvoju zdravog odnosa i povezanosti. To je u stvari početak komunikacije između vas i dojenčeta.

RAZVOJ DJETETA: MOJE DOJENČE

U drugom mjesecu se dojenče u prosjeku udeblja 150  do 200 grama sedmično i naraste približno 3,5 cm u dužinu.

RAZVOJ DJETETA: RAZVOJNE FAZE

Gibanje dojenčeta

Dojenče može u ležećem položaju na trbuhu na kratko vrijeme podignuti glavicu, ali još nije sposobno držati je duže vrijeme uspravno. Isto tako nije još sposobno uprijeti se na ruke jer ima ruke i noge zgrčene. Kada leži na leđima, ruku i nogu ima istegnutu na onu stranu gdje je okrenuta glava, a na suprotnoj strani su ruka i noga zgrčene. Ruke su i dalje stisnute u šake s palcima u dlanovima. Pokreti udova su isto tako i dalje nekontrolirani i bez smisla.
Prema kraju drugog mjeseca većina dojenčadi ima toliko čvrste vratne mišiće da mogu za trenutak držati glavu uspravno (kada ih dignete na rame), a nakon toga glavica klone naprijed (stalna potpora glave još je obavezna!) Kad ste sa njim dijete često stavljajte u položaj na trbuhu (na svojim koljenima ili na krevetu), s dizanjem glave dijete će si učvrstiti mišiće.
Pogledom dijete kraće vrijeme prati obližnji predmet (najbolje još uvijek vidi na udaljenosti od 20 do 30 cm). Glavom i očima prati izvor svijetlosti, voli gledati kontrastne uzorke i jake boje, voli i šarene igračke. Još više od igračaka sviđaju mu se lica ljudi, posebno oči.
Pojavljuju se i prvi osmijesi. Prema kraju drugog mjeseca osmijesi postaju svijesni (više nisu slučajni), i dijete uz osmijeh može uspostaviti i kontakt očiju. Na većinu poticaja iz okoline dijete se još uvijek odaziva refleksno (nenamjerno). Ako mu stavimo  predmet u dlan, dijete jako prima predmet (refleks hvatanja)- ponudite mu svoj prst i uvjerite se.  

Istraživanje okoline

Dojenče istražuje okolinu sa svim svojim osjetilima: sluh je potpuno razvijen dok se vid u potponosti razvije tek u drugoj polovini prve godine. Za sada još uvijek vidi oštro na udaljenosti od 20 do 30 centimetara. Najviše voli gledati ljudska lica, posebno oči. Od zvukova su mu najdraži visoki glasovi (ženski) te se sa zadovoljstvom  odaziva na majčin glas. Miran, poznati glas ga umiri i utješi, s otprilike šest sedmica počinje roditeljima odgovarati s gugutanjem.
Pri kraju drugog mjeseca pojavljuju se svijesni osmijesi pri pogledu na odraslu osobu. Isto tako dojenče s osmijehom odgovara na osmijeh i uspostavlja kontakt očima. Prije toga osmijesi su više slučajni ili odraz udobnosti.

Dojenčetova komunikacija

Kod iznenadnog zvuka (glas ili šum) dijete se umiri, oči i glavu okreće u smjeri izvora zvuka, ali zvuk još ne može lokalizirati. S otprilike šest tjedana počinje roditeljima odgovarati s osmijehom i gugutanjem. Još uvijek je plač glavni način za izražavanje djetetovih želja i potreba. Iako vam se na početku činilo da je plač uvijek isti, sada već možete prepoznati repertoar plača dojenčeta i možda već razumijete što vam dijete želi određenim plačom poručiti.
Djetetov razvoj govora najviše je ovisan od količine vremena posvećenog njemu i cjelokupnog okruženja u porodici. Dojenčad kojima roditelji posvećuju više vremena i sa njim više razgovaraju su razgovorljivija. Igranje sa svojim rukicama i glasanje je često najdraža zabava dojenčadi te starosti. Naravno da to prvo glasanje još uvijek nije pravi govor jer njime dojenče ništa ne poručuje već želi samo privući pažnju roditelja i uspostaviti kontakt s njima.

RAZVOJ DJETETA: SPAVANJE

Dojenče već razlikuje dan i noć tako da uredno više spava noću (oko 10 sati) a  preko dana treba još tri puta drijemati približno po dva sata. Većina dojenčadi se noću budi dva do tri puta zbog hranjenja. Neki već spavaju po šest sati u komadu, dok većina dojenčadi dolazi u tu fazu nakon pet do šest mjeseci starosti, a neki tek nakon prve godine.

Slatko spavaj

Nakon 2 sata budnosti dojenče najvjerojatnije počinje pokazivati znakove umora (trljanje oči, tamni podočnjaci i primanje za uho). Pazite da ove znakove primjetite jer umorno dojenče teže zaspi i nemirnije spava.
Ustrajte u svakodnevnoj večernoj rutini a ako je još niste uveli preporučujemo vam da je uvedete što prije.
Važno je da dijete spava u polubočnom položaju ili na boku, nikako ne u trbušnom položaju. Spavanje na trbuščiću naime predstavlja veći rizik za iznenadnu smrt u krevetiću.
Ako dojenče uspavljujete nošenjem i zibanjem, noću vjerojatno manje plače i brže zaspi. Budite svjesni da ćete ga možda teško odviknuti od te navike kada malo naraste i kada ćete željeti da zaspi u krevetiću. Pored toga nošenje prije spavanja može potrajati duže vrijeme i zna se dogoditi da se dojenče probudi iz lakog sna kada ga položite u krevetić. Došlo je vrijeme da mu date priliku da pokuša sam zaspati u krevetiću.
