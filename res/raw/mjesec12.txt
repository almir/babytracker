
Bole vas leđa? Ne brinite, još malo pa će djetešce prohodati...

U toj dobi dijeteta  već je potrebno dobro odgajati ga i učiti redu. Iako dijete razumije značenje riječi NE, ne očekujte da će vas uvijek poslušati. Vrlo je važno da kada dijete opomenete da nešto ne smije i upotrijebite riječ NE ostanete ozbiljni i da mu nakon toga ne popuštate. Ako se smješite dok mu govorite zabrane i ograničenja ta riječ će izgubiti smisao.

RAZVOJ DJETETA: MOJE DOJENČE

U dvanaestom mjesecu dijete utrostruči svoj porođajnu težinu.  Od rođenja do sada će narasti otprilike 25 cm.

RAZVOJ DJETETA: RAZVOJNE FAZE

Odnos prema vršnjacima

Dijete voli biti u društvu svojih najbližih i veselo je ako mu se pridružite u igri. Još se ne zna igrati s drugom djecom. Djeca s navršenih jedanaest mjeseci mogu se igrati jedan kraj drugog, ali još uvijek će se igrati svatko za sebe. To ne znači da ne može doći do svađe. Dijete naime ne razumije da ne može imati igračku kojom se igra drugo dijete jer još ne zna dijeliti stvari. Usredotočeno je samo na sebe i svoje želje i potrebe. Ne zna se još uživjeti u osjećaje drugih ljudi.
 
Motorika ruku

Pogledajmo sada što već mogu male ručice. Držanje kašike je pravi izazov pa mu dozvolite vježbati iako će više hrane završiti na odjeći, namještaju i podu nego u ustima. Iako prima kašičicu i druge predmete s objema rukama već se pokazuje dominantnost jedne ruke (obično desne). Uz malu pomoć sada već zna lijepo piti iz čaše, pomaže pri oblačenju i zna mahnuti PA-PA.

Već stojim

Većina djece od 11-12 mjeseci starosti samostalno stoji nekoliko sekundi jer još ima problema s ravnotežom. Većina prohoda između 12. i 15. mjeseca a pritom imaju ruke uzdignute zbog održavanje ravnoteže. Hod s izmjeničnim gibanjem ruku i nogu većina savlada u drugoj polovici druge godine.  Kao što vidite, nema potrebe brinuti ako vaše dijete još nije prohodalo.
Dijete koje hoda uz potporu ima sve više samopouzdanja i zato se već usudi malo udaljiti. S vremenom će koračati tako da se za potporu drži samo jednom rukom da si pomogne ravnotežu. Najednom će se pustiti i zakoračiti svoje prve korake potpuno samostalno što ste tako željno očekivali.  Za djetetovu »tjelovježbu«  u tom trenutku ne morate brinuti jer je toliko oduševljen samostalnim kretanjem kroz prostor da će većinu vremena provesti u gibanju. Ipak se svaki dan potrudite ako je primjereno vrijeme naći vrijeme za različite aktivnosti na svježem zraku. Može se igrati na travi pred kućom ili u parku,  a radovat će ga igra u pješčaniku ili u bazenčiću.

Govor

U ovoj dobi dijete već izgovara prve prave riječi, najčešće su to mama, tata, auto, imena životinja i hrane. Prepoznaje i razumije mnogo više pojmova, prosječno između dvadeset i pedeset. Odaziva se na jednostavne naputke, posebno ako su povezani s gestama (npr. dođi mamici, pokaži pa-pa...).
Do kraja prve godine razviju se samoglasnici i suglasnici P, B, M, N, J, T, D, G i V. Ostali suglasnici će se razviti kasnije, kod većine do pete godine.
Nemojte uspoređivati govor svog djeteta s govorom njegovih vršnjaka. Moguće su vrlo velike razlike kod pojedine djece u razvoju govora.
