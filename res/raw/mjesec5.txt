
Malo manje ugodna strana roditeljstva: manjak spavanja!

Dojenče razlikuje dan i noć, više spava noću (oko 10 sati), a trebaju mu još tri otprilike dvosatno duga drijemeža danju. Većina dojenčadi (prije svega dojenih) se noću budi jednom do dva puta zbog hranjenja. Neki već spavaju 6 sati u komadu. U ovom mjesecu ćete vjerojatno primjetiti da je dojenče oblikovalo svoj ritam spavanja i budnosti. Dnevne odmore ima svaki dan otprilike u isto vrijeme. Navečer  ima svoj sat za spavanje i ujutro sat za buđenje. Ako je izrazito aktivan u vrijeme kada bi već trebao spavati, razmislite da li je možda preumoran jer je njegova neobična dinamika možda posljedica umora. Jako umorna dojenčad često teže zaspu i nemirnije spavaju.

RAZVOJ DJETETA: MOJE DOJENČE

U petom mjesecu starosti dojenče dobiva na težini otprilike 140 grama sedmično (20g dnevno), u dužinu narastu otprilike 2 cm. S pet mjeseci većina ih udvostruči porođajnu težinu.

RAZVOJ DJETETA: RAZVOJNE FAZE

Držanje glavice i tjelesni razvoj

Dojenče s držanjem glavice više nema problema, vaša potpora glavice više nije potrebna. Kada  leži na trbuhu diže tijelo uz potporu istegnutih ruku. Iz tog položaja većina ih se može preokrenuti i na leđa (većina dojenčadi najprije nauči okrenuti  se s trbuha na leđa). Osigurajte mu sigurnu okolinu za istraživanje i usvajanje novih spretnosti. U tom razdoblju dijete je radoznao i oduševljen istraživač. Dovoljan je veliki pokrivač , (još bolja je podloga) kojeg možete staviti na pod ili vani na travi.
Gibanju (prevrtanju i puzanju) navodite ga igračkom koju položite malo van dohvata dojenčetovih ruku.
U ležećom položaju na leđima dojenče pokazuje želju za dizanjem u sjedeći položaj. Sve bolje ovlada svoje tijelo, motorika udova je sve fleksibilnija, sve manje je refleksnih pokreta i njegovo ponašanje postaje namjerno, hotimično. Intenzivno pokreće nogice, sve više se uvija, maše rukicama i to sve pomaže razvoju i jačanju mišića.
Igračke prima cijelim dlanom, osobito je zadovoljno kad samo uspije dohvatiti željeni predmet. Promatra igračke dok ih drži i sve češće mu uspjeva staviti ih u usta. Neko vrijeme si zaokupi pažnju promatranjem i igranjem vlastitim prstićima.
Uživa ako ga podignete u sjedeći položaj i pri tom treba još uvijek potporu. Zato je najbolje da sjedi u naručju odrasle osobe.  

Dojenčetova komunikacija

U petom mjesecu života dojenče se počinje glasno smijati. Tome ubrzo slijedi glasanje krikom (cviljenje). Na poznati glas i na osmijeh odazove se osmijehom i gukanjem. Često je njegovo ponašanje u prisutnosti stranaca (t.j. ljudi koje ne viđa često) više suzdržano. Najrazigraniji je u društvu roditelja.
Promatranje događaja u okolini i gukanje je dojenčetu u tom razdoblju često najomiljenija zabava. S »pričanjem«  želi privući pažnju roditelja i uspostaviti kontakt s njima. Pažljivo sluša što mu govorite i promatra vaše lice. Kada prestanete govoriti odgovara vam različitim zvukovima i osmijehom. Vrlo jasno pokazuje da uživa u nježnosti i druženju s roditeljima.  

Razvoj glasova

Postupno se samoglasnicima pridruže i suglasnici. U prvoj godini razviju se glasovi za P, B, M, N, J, T, D, K, G i V. Najčešće dojenčad otkriva po dva glasa odjednom i onda neumorno ponavljaju slogove npr. Ma-ma-ma-ma ili da-da-da.  Iako će vas prvi ma-ma oduševiti, trebate znati da dijete još ne razumije značenje riječi jer to slijedi tek oko prvog rođendana.  Pokušajte što više posvetiti se dojenčetu i puno s njim razgovarati. Djetetov razvoj govora vrlo je ovisan o vremenu koje mu posvetite. Dojenče se rado zabavlja s ponavljanjem slogova i često glasove koristiti kako bi privuklo pažnju roditelja i uspostavilo kontakt s njima.

Dojenčetove emocije

Dojenče već zna pokazati svoje emocije s kombinacijom glasanja, mimike i pokreta tijela. Veselje zna pokazati s glasnim smjehom i vriskanjem. Ako mu se nešto ne sviđa okrene se u stranu, odgurne roditelje i odmakne pogled.
Iz razloga što dojenče iz vašeg lica zna raspoznati osnovne emocije, pokušajte biti što češće nasmijani. S osmijehom djetetu dajete osjećaj sigurnosti i gradite čvrstu vezu između vas dvoje. Istina je da ne možete uvijek biti nasmijani i dobro raspoloženi, ali za dobru volju vrijedi se potruditi . Sa svakim osmijehom dojenčetu šaljete pozitivnu energiju.
