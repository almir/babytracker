
Kada ste posljednji put imali vrijeme za sebe?

Povjerenje roditeljima je najvažniji temelj emocionalnog i socijalnog razvoja svakog djeteta.  Bez povjerenja dijete se ne može osjećati sigurnim  i voljenim. Za razvoj kvalitetnog odnosa i povjerenja potrebno je truditi se još od rođenja.  To se može postići zadovoljavanjem dojenčetovih osnovnih potreba . Ako se roditelji odazovu na plač, nahrane ga i brižno njeguju, dojenče se osjeća sigurno i voljeno. Na taj način počinje vjerovati roditeljima.  Dojenče se ne rađa s osjećajem ljubavi jer pri rođenju i ne zna da je od mame odvojena osoba. Vremenom se nauči voljeti roditelje s odlučnom  i neograničenom strašću koja se ne može usporediti s nijednom drugom ljubavlju.

RAZVOJ DJETETA: MOJE DOJENČE

U sedmom mjesecu života dojenče dobiva na težini otprilike 140 grama sedmično (dnevno 20g), u dužinu naraste otprilike 2 cm.
Zdravo dojenče udvostruči svoju težinu u prvih pola godine, a kada napuni prvu godinu života može je i utrostručiti.

RAZVOJ DJETETA: RAZVOJNE FAZE

Kako sam već spretan!

Kada dojenče leži na trbuhu već je toliko spretno da se može samo okrenuti i pogledati unatrag. Neki već mogu u tom položaju i posegnuti za igračkom. To rade tako da se oslanjaju  drugom rukom. Mnogo ih se okreće u oba smjera (kako s trbuha na leđa tako i obratno).
Dok leži na leđima podiže glavicu i nogice koje prima i igra se s njima. Rado se isteže i nudi rukice da mu pomognemo uspraviti ga u sjedeći položaj. Pri šest i pol mjeseci je većina dojenčadi sposobna duže vrijeme samostalno sjediti. U početku se upiraju rukama o tlo, pri kraju mjeseca se već igraju u sjedećem položaju bez oslonca.  Samostalno sjedenje je preduvijet za puzanje. Većina dojenčadi nauči puzati između sedmog i desetog mjeseca i većina najprije puzi  unazad. Neka djeca puze na svoj način (skližu se po guzi, puze kao crvići...), a neki uopće ne puze (iako se u početku čini da će krenuti).
Kada ga držimo uspravno oslanja se nogama na podlogu (pazite jer njegovu težinu i dalje vi morate nositi!). Pri tom ritmički grči koljena kao da poskakuje. Često stupi s jednom nogom na drugu.
Aktivno i ciljano poseže za igračkama i drugim predmetima. Stvari prima s obje  ruke, prebacuje ih iz ruke u ruku i istražuje ih ustima. Pri tom je sve sigurnije, pa neke predmete ne prima više cijelim dlanom, već prije svega palcem, kažiprstom i srednjim prstom. Možete opaziti pokušaj samostalnog pijenja iz bočice.
Sada kada se dojenče počinje sve više gibati i pomicati, važno je da mu osigurate sigurnu okolinu za istraživanje i usvajanje novih vještina kao što su sjedenje, kotrljanje i puzanje. To može biti "vrtić" ili posebno za njega uređen kutić u dnevnoj sobi ili npr. podloga na podu.
Dojenčad sada ima jasan i oštar vid, dobro raspoznaje dubinu i vrijeme škiljenja je prošlost.

Povezanost s najbližima

Dojenče se do šestog mjeseca starosti jako veže uz ljude koji se za njega brinu. Većinom su to roditelji a osobito mama. Ta povezanost mu daje osjećaj sigurnosti što je osobito važno kada dojenče počinje istraživati prostor. S druge strane može zbog te povezanosti s najbližima pokazivati strah pred strancima, ponekad čak i pred bakom i djedom i drugim poznatim osobama. Shvatite da je to potpuno normalno razdoblje i da se tako dojenče uči o životu i osjećaju sigurnosti. Pri tome ne brinite jer će uskoro vjerovati i baki i djedu tako da ćete im ga bez teškoća ponekad povjeriti na čuvanje. Vjerujte da će svo troje jako uživati.

Dječje brbljanje

Dojenče sve više brblja, iskušava različite visine glasa, pored samoglasnika upotrebljava i pojedine suglasnike. Sve više posvećuje pažnju na govor odraslih i već je sposoban oponašati jednostavne zvukove iz okoline. Na poznati glas i osmijeh se odaziva osmijehom i brbljanjem. Uveseljava vas i glasnim smijehom i krikom. Većina već prepoznaje svoje ime i odaziva se na njega.  Razlikuje poznate i nepoznate glasove.
Djetetov govorni razvoj je vrlo ovisan od količine vremena posvećenom njemu i opće atmosfere u obitelji. Dojenčad kojima roditelji posvjećuju više vremena i sa njime više razgovaraju su razgovorljivija. 

RAZVOJ DJETETA: UVOĐENJE DOHRANE

Dojenje

Dojenče staro šest mjeseci treba pri miješanoj prehrani barem još dva mliječna obroka dnevno (ako je njegova prehrana još uvijek mlijeko tada 5-6 mliječnih obroka).
Većina dojenčadi noću spava 6 sati neprekidno, a negdje pri punih šest mjeseci već su sposobni prespavati dulji interval bez potrebe za hranom. Većina dojenčadi se noću još uvijek jednom ili dvaput budi zbog hranjenja.

Hranjenje na bočicu

Ako dojenje nije moguće ili ste odlučili da ne želite dojiti, najbolji nadomjestak vašeg mlijeka je umjetno mlijeko prilagođeno za dojenčad. Sada možete upotrebljavati mliječne pripravke (označene brojkom 2) koji su malo gušći i zasitniji. Nećete pogriješiti ako nastavite s početnim mliječnim pripravkom (označenim brojem 1).
Dojenče u sedmom mjesecu treba uz mješanu prehranu još najmanje 2 mliječna obroka dnevno (ako je njegova glavna prehrana još uvijek mlijeko tada 4-5 mliječna obroka). Nakon napunjenih 6 mjeseci sterilizacija bočica više nije potrebna.
 
Uvođenje dohrane

S uvođenjem miješane prehrane najbolje je početi po napunjenom 6. mjesecu starosti, osobito ako imate u obitelji osobe sklone alergijama. Naravno pri uvođenju miješane hrane nastavljamo s dojenjem ili hranjenjem na bočicu.
Isto tako je potrebno u obitelji sklonoj alergijama uvoditi nove namirnice  posebno brižno, uvijek u malim količinama za svaku namirnicu u razmaku od 3 - 4 dana. Prehrani dodavajte po jednu novu vrstu namirnica tj. novu namirnicu dodajte već isprobanima da bi pri mogućoj reakciji na hranu odmah znali što ju je uzrokovalo.

Primjerna krupna hrana

Za početak su najprimjereniji voće i povrće. Većina roditelja djeci najprije ponude voćni sok i nastavi s voćnim kašicama. Najprimjerene voće za početak su jabuke, kruške, i banane, kasnije jelovnik obogatimo breskvama, marelicama, šljivama , dinjom... Na početku je potrebno izbjegavati bobičasto i citrusno  voće. Voće je preporučljivo djetetu ponuditi prijepodne jer može uzrokovati trbušne grčeve ili proljev.
Od povrća su za početak najprimjereniji mrkva i krumpir, a uskoro možete dodati i tikvice, brokulu, cvjetaču, grah i ostalo povrće.
Primjerna  namirnica za početak koja daje osjećaj sitosti su žitarice. Pripazite da prije napunjenog 6. mjeseca djetetove starosti djetetu ne nudite hrane koja sadrži pšenicu, ječam, zob ili raž (to su žitarice koje sadrže gluten), jer bi time mogli povećati rizik da vaše dijete oboli od celijakije.  Između 4 i 6. mjeseca možete od žitarica djetetu ponuditi rižu, kukuruz ili hajdinu kašu. Žitno-mliječne kašice dobra su zamjena za mliječni obrok.
Meso počinjemo uvoditi po napunjenom 6. mjesecu djetetove starosti i uvijek nakon što smo uveli voće i povrće. Odaberemo kvaliteno nemasno meso mladih životinja. Za početak je najprimjerenije pileće meso. S ribama je bolje još malo pričekati (nakon 9. mjeseca ) i tada za početak odaberite bijelu ribu.
Nakon napunjenog 6. mjeseca starosti djetetu ponudite tvrdo kuhani žumanjak (meko kuhana jaja tek nakon prve godine), bjelanjak  zbog mogućnosti nastanka alergije ne uvodite u dohranu do napunjene prve godine.
Prije napunjene prve godine djetetu NE smijemo ponuditi obično kravlje mlijeko, bjelanjak, med, orahe, lješnjake, kikiriki, čokoladu, gljive...

Što je s kravljim mlijekom?

Neprilagođeno kravlje mlijeko nije primjerna hrana za dojenčad jer se po sadržaju jako razlikuje od majčinog mlijeka. Sadrži više proteina i minerala te manje šećera i drugačiji je sastav masti. Osim toga  kravlje mlijeko puno je raznoraznih bakterija.  Dojenče s uživanjem kravljeg mlijeka dobiva preveliku količinu proteina i minerala (soli) koje mora izlučiti. To predstavlja preveliki napor za njegove još ne savim zrele bubrege. Kravlje mlijeko u mliječnim formulama s mnogobrojnim postupcima se prilagodi dojenčetovim potrebama.
