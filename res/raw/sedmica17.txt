
Stara izreka kaže da nas svaka trudnoća košta jednog zuba. Ne biste li radije posjetili zubara?

Plod je u periodu izuzetno brzog rasta, zato se to može primijetiti i dobivanjem na težini. Do sada trudnica u prosjeku dobije od 2 do 4,5 kg. Iako, kako je već rečeno, govorimo o prosjeku, svaka buduća mama  je priča za sebe. Podsjećamo vas da morate piti dovoljno tečnosti. Stručnjaci preporučuju barem 8 čaša ravnomjerno raspoređenih tokom dana.

MAMA U 17. SEDMICI

Stomačić raste, maternica sada seže već do polovice stomaka između stidne kosti i pupka. Ovdje ćemo pomenuti još jedan znak trudnoće. Stalno vam je vruće i znojite se, iako je vani hladno? Znojenje možete pripisati povećanoj količini krvi u vašem tijelu i hormonima. I već prije pomenuti pun nos i povećan vaginalni iscjedak su klasični pratioci trudnoće. Ako ne prije, oba će nestati nakon poroda.
U slučaju da vas spolovilo svrbi ili iscjedak postane veoma neugodnog mirisa otiđite doktoru koji će provjeriti da nešto nije u redu.
Pripazite na zvukove oko sebe, naime iznenadni i veoma glasni zvuci mogu prestrašiti dijete u maternici.
Budući da plod u ovom periodu izuzetno brzo raste, to se može primijetiti dobivanjem na težini. Do sada trudnica u prosjeku dobije od 2 do 4,5 kg. Iako, kako je već rečeno, govorimo o prosjeku, svaka buduća mama  je priča za sebe.
Podsjećamo vas opet da morate piti dovoljno tečnosti. Stručnjaci preporučuju barem 8 čaša ravnomjerno raspoređenih tokom dana.
Trudnice koje se nisu odlučile za probirni test, tzv. nuhalni nabor od 11. do 14. sedmice trudnoće,  mogu uraditi trojni hormonski test. To je pretraga kod koje se na osnovu vrijednosti  tri hormona u majčinoj krvi, alfa-fetoproteina, estriola i horionskog humanog gonadotropina određuje rizik od Downovog sindroma ili defekta neuralne cijevi ploda. Više o tome možete pročitati u opisu 1. sedmice trudnoće. Ipak pozor: ovom pretragom se otkriva osjetno manje plodova sa Downovim sindromom u odnosu na pretragu nuhalnog nabora. To je probirni test sa manjom osjetljivošću, ali se nikako ne kombinira  sa testom nuhalnog nabora po principu – više testova, veća pouzdanost. Pogreška.

PLOD U 17. SEDMICI

Plod je opet u fazi brzog rasta jer pod kožom skladišti masnoće. Do kraja trudnoće će je uskladištiti u količini 2–6% svoje težine. Nakupljena masnoća će mu nakon rođenja pomoći da zadrži  i uravnoteži tjelesnu temperaturu.
Plod je sada dugačak već oko 11 centimetara, a teži 142 grama, što znači da njegova težina već premašuje težinu posteljice.
Refleksi obavljaju svoju zadaću, jer plod već zna žmirkati, gutati i sisati.

TATA U 17. SEDMICI

Buduća mama će uskoro, naravno ako već nije, osjetiti kretanje ploda. Na žalost vi te pokrete još neko vrijeme nećete moći osjetiti jer su na početku veoma nježni. Usprkos tome, možete biti u kontaktu sa mališanom tako da milujete stomačić, a možda i da mamu namažete kremom protiv strija. To će joj dobro doći, a vi ćete biti korisni. I ne zaboravite: budite nježni!
Budući da se hormoni buduće mame smiruju, vjerojatno se vratila i želja za seksom! A što može biti ljepši uvod od masaže stomačića?
