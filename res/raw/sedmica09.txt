
Da li ste već shvatili što se zapravo dešava sa vama?

Česti znakovi trudnoće: umor, mučnina, žgaravica i vrtoglavica, napete grudi te loša probava, a prije svega zatvor. I bezbojni iscjedak iz nosa odnosno osjećaj začepljenog nosa ili čak povremena krvarenja mogu biti znakovi trudnoće.
I plod doživljava velike promjene. Ove sedmice se počinje razvijati hrskavica i jezik, dok je već razvijena osnovna struktura očiju.

MAMA U 9. SEDMICI

Bezbojni iscjedak iz nosa odnosno osjećaj začepljenog nosa možete tada pridodati  spisku sa znakovima trudnoće. Pun nos i povremena krvarenja iz nosa su naime česta pojava u trudnoći. U trudnoći žilama teče više krvi, zato ponekad neka žilica i pukne. Kod tih problema pomažu ovlaživači zraka i prva pomoć - stiskanje nosnica i kratak predah u ležećem stavu. Možete si pomoći i tako da na radijator stavite mokar peškir ili čašu vode.
I drugi znakovi trudnoće – umor, mučnina, žgaravica i vrtoglavica se nastavljaju i ove sedmice. Teškoće uzrokuje i loša probava, prije svega zatvor, zato si svako jutro natašte priuštite čašu Donata! Pomaže, provjereno! Znate već, otvara i najzačepljenije! Grudi su još uvijek veoma osjetljive i teške. Pripremaju se naime na važan zadatak, hranjenje malog bića.
U struku se i dalje širite i hlače će vas uskoro početi stiskati. Ništa zato, u vama se razvija novi život i neka svi vide kako pršti! Čim prije otiđite do trgovine odjećom za buduće mame! Pustite da vas maze!
I ne zaboravite na udobno donje rublje, posebno na grudnjak!
Ako ste kod ginekologa naručeni prvi put u devetoj sedmici (možda ste već bili na pregledu, a možda idete tek za koju sedmicu), na redu je prvi ultrazvučni pregled ploda! Kod pregleda ne zaboravite dobro pogledati svoje potomče na ultrazvučnoj sličici. Ako možete, povedite sa sobom i partnera. I još nešto: ginekologa zamolite da vam odštampa sličicu vašeg djetešca da je možete pokazati svima! I da se možete pohvaliti! Ako novost još niste obznanili, sličica može biti izvrstan povod!

Da li ste znali?

Količina krvi se u tijelu trudnice povećava za čak 40–50%. Zato kod nekih trudnica na koži iskoče žile, ponajprije one na grudima, nogama i stomaku. Budućim majkama koje porodično imaju povijest pojavljivanja proširenih vena preporučujemo da budu pažljivije kod soljenja hrane, te da se isto tako klone dužeg stajanja na nogama. Pri tome ne zaboravite na fizičku aktivnost. Ona naime pospješuje krvotok, a venski zalisci aktivno brinu o tome da se vene ne prepune, posebno one na nogama. Proširene vene se doduše pojavljuju jer težina maternice pritišće vene u zdjeličnoj šupljini. Taj pritisak uzrokuje veći pritisak u venama na nogama.
Jedan od glavnih strahova trudnica je prekomjerno dobivanje na težini. Zato je i tokom redovnih ginekoloških pregleda najteže stati na vagu koja nemilosrdno pokazuje sve vaše grijehe. Umjesto toga, radije razmišljajte ovako: vaga pokazuje rast novog bića! Dozvoljena količina pridobivenih kilograma u trudnoći naravno ovisi o težini prije trudnoće. No, ne savjetujemo vam da se previše udubljujete u tabele koje prikazuju dozvoljeno pridobivanje kilograma. Važnije je da pazite na zdravu prehranu. Uravnotežena prehrana i redovni obroci su naime ključ do zdravog razvoja djeteta. Zato ovdje nije suvišno ponovno upozorenje: bez dijeta u trudnoći!  
Po nekim preporukama trudnice koje su prije trudnoće bile veoma vitke do poroda bi trebale dobiti od 13 do 15 kilograma, one koje su prije trudnoće imale umjerenu težinu od 11 do 14 kilograma, dok je gojaznim odnosno, ljepše rečeno, malo jačim mamama dozvoljeno da u devet mjeseci iščekivanja dobiju od 7 do 11 kilograma. Ali, kako je već rečeno, bitna je uravnotežena prehrana, a ne toliko pridobiveni kilogrami!

PLOD U 9. SEDMICI

Plod je velik već približno 13 – 17 milimetara. Već se odaziva na pritiske maternice i kreće ogromnim prostorom koji mu je na raspolaganju. Mora dobro iskoristi prostor koji ima, jer će ga svakim danom biti sve manje. Plod neprestano raste, u ovom periodu približno dva milimetra dnevno.
Ove sedmice se počinju razvijati hrskavica i jezik, a razvijena je već i osnovna struktura očiju. Prstići i dalje rastu! 

TATA U 9. SEDMICI

Polako se treba navići na novi životni zadatak. Budući očevi si postavljaju niz pitanja. Kakav ću biti otac? Hoću li to uopće moći? Hoću li konačno postati odgovorniji? Što će sada biti sa muškim izlascima? I slično! Iako te strahove ne dijelite ni sa kim, znajte da već i sama činjenica da o tome razmišljate znači da ste odgovorna osoba koja je svjesna da je čeka nevjerojatna promjena!
