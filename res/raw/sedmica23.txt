
Da li ste ikada dobili toliko pametnih savjeta kao u trudnoći?

Da li ste sa partnerom već razgovarali o prisutnosti na porodu. Ako partner nikako ne želi učestvovati, nemojte ga siliti. Za vas će se pri porodu odlično pobrinuti babice i doktori.
Ali istina je da su emocije kod rođenja neopisive, zato neka vam se muž pridruži u porođajnoj sali odmah nakon poroda u kojoj ćete sa djetetom ostati još tri sata na promatranju. Porod je veliko iskustvo, zato je važno da i mami i tati ostane u lijepom sjećanju. Iskren razgovor o tome je dakle veoma važan!

MAMA U 23. SEDMICI

Prosječna trudnica je sada dobila do 7 kilograma. A kada smo već kod kilograma, da li ste ustrajali u zdravoj prehrani? Vjerujte, isplati se! I nakon poroda nikako ne zaboravite na uravnoteženu i zdravu prehranu. Na taj način ćete i dojenče navići na zdravu ishranu. A to je u suvremenom svijetu sve važnije.
U ovom periodu kod ginekologa odlazite jednom mjesečno. On će vam, pored obaveznog vaganja, mjerenja pritiska i pregleda urina te hemoglobina u krvi, opipati stomak i utvrditi stav ploda. Osim toga će vam izmjeriti i veličinu maternice. Ginekolozi mjere maternicu od vrha koji je svake sedmice sve viši do vrha stidne kosti. Dužina bi trebalo da se približno podudara sa sedmicama trudnoće, naravno uz manja odstupanja. Važno je da maternica čitavo vrijeme raste. Rast maternice je naime dobar pokazatelj rasta ploda, zato će ginekolog, ako izmjeri manji  stomak od očekivanog obzirom na trajanje trudnoće, posumnjati u zastoj rasta ploda.

PLOD U 23. SEDMICI

Faza brzog pridobivanja težine se nastavlja. U ovom periodu su nokti već skoro do kraja razvijeni, a lanugo dlačice koje prekrivaju čitavo tijelo tamne. Koža koja je još uvijek skoro prozirna postaje roza odnosno crvenkasta. Plod izgleda prilično »zgužvan« odnosno naboran, poput starčića, jer se pod kožom još uvijek nije sakupilo dovoljno masnoće koja bi popunila prostor pod kožom.
Živci su sve povezaniji pa su i pokreti ploda sve koordiniraniji i kompleksniji. A sada već redovito osjećate njegove pokrete, lupanja, boksačke udarce, premetanje guze amo i tamo. Stomak se ponekad izobliči, a često primjećujete da se skroz pomjera u jednu ili drugu stranu. 
Dijete sada teži već približno 500 grama.
I još ovo: plod sada već reagira na muziku, zato možete već provjeriti djeluju li uspavanke samo na vas ili i na plod. Nekoliko ideja o tome kakve uspavanke kupiti možete pronaći u našoj trgovini.

Da li ste znali?

Dojenčad koja se rodi u ovoj sedmici već ima šanse da preživi, ali na žalost ne prevelike, jer pluća još nisu dovoljno razvijena. Vjerojatnost preživljavanja ovisi i o trenutnoj težini ploda. Što je ona veća, veće su i šanse da plod preživi. Naravno da govorimo o preživljavanju pod posebnim uslovima i uz intenzivnu zdravstvenu njegu. Dojenčad koja se rodi tako rano čeka još dug boravak u inkubatoru, najčešće sve do predviđenog datuma poroda. Našem plodu se još nigdje ne žuri budući da ga namjeravamo u sigurnosti stomaka nositi još sljedećih 16 sedmica (možda koji dan manje, možda i više).

TATA U 23. SEDMICI

Da li ste sa partnerom već razgovarali o njegovoj prisutnosti na porodu. Sada je već pravi trenutak za prve razgovore na tu temu. Neki očevi jedva čekaju da vide rođenje svojeg velikana, dok drugi majčinu želju osjećaju kao veliki teret.
Zato molimo buduće majke: ne silite svoje muškarce u porođajnu salu ako to ne žele.
Prisutnost partnera na porodu je veoma dobrodošla i većina očeva se pokaže u dobrom svjetlu. A ako nikako ne želite biti prisutni, znajte da će se za vašu dragu pri porodu odlično pobrinuti babice i doktori.
Ali istina je da su emocije kod rođenja neopisive, zato neka vam se muž pridruži u porođajnoj sali odmah nakon poroda u kojoj ćete sa djetetom ostati još tri sata na promatranju.
Porod je veliko iskustvo, zato je važno da i mami i tati ostane u lijepom sjećanju. Iskren razgovor o tome je dakle veoma važan!
Dolazi i vrijeme kada ćete početi razmišljati u kojem ćete porodilištu roditi. Pogledajte spisak porodilišta, što vam nude i kakav porod omogućuju.
