
Dojenče je središte vašega svijeta, ali ne zaboravite na partnera!

Za dojenče je najbolja hrana majčino mlijeko koje u prvih četiri do šest mjeseci zadovolji sve potrebe dojenčeta osim potrebe za vitamonim D koji je potrebno dodavati za spriječavanje rahitisa. Tokom svakog pojedinog hranjenja se sastav mlijeka mijenja: na početku je mlijeko više vodeno da dojenče utaži žeđ, slijedi ga gusto kalorijama bogato mlijeko koje dojenče zasiti. Zato je važno da dojenče što bolje isprazni dojku jer se time istovremeno potiče stvaranje mlijeka. Ako niste uspjeli dojiti ili vam je nestalo mlijeka, ne brinite! I vaše djetešce će uprkos tome izrasti u zdravog i čudesnog čovjeka kao i mnogi prije njega!

RAZVOJ DJETETA: MOJE DOJENČE

U četvrtom mjesecu dojenče će dobiti otprilike 140 grama sedmično (dnevno 20 g) i naraste otprilike 2 cm u dužinu.

RAZVOJ DJETETA: RAZVOJNE FAZE

Interes za okolinu

Dojenče sada već prepoznaje mamu i tatu i već razlikuje poznate osobe i strance. Pri pogledu na roditelje se osmijehne, isto tako osmijehom odgovara na osmijeh. Pri tom uspostavlja i vizuelni kontakt. I za vrijeme hranjenja s velikim interesom gleda u majčino lice i proučava ga. Isto tako dok se hrani gleda na sve strane jer ga u tom razdoblju počinje intenzivno zanimati okolina.
Sa zanimanjem se odaziva kada čuje glas, glavu okreće u smjeru osobe koja govori i odgovara osmijehom i gugutanjem. Pokušajte s djetetom što više razgovarati, smješite mu se i milujte ga. Miran i poznat glas dojenče umiri i utješi. Većinu dojenčadi umiruje i muzika.

Memorija

Tromjesečno dojenče već ima dovoljno dobru memoriju da zapamti sve ponavljajuće svakodnevne događaje, što zorno pokazuje veseljem i nemirom pri sipanju vode u kadicu ili pri pripremama na hranjenje. Voli svakodnevnu rutinu jer mu to pomaže da predvidi što slijedi.

Svijest o samom sebi

To je i vrijeme kada dojenče istraživanjem svoga tijela postaje svjesno samoga sebe. Rado gleda ruke, igra se pristićima, dotiče si uši, spolovilo i druge dijelove svoga tijela. Iskušava i glasnice.
Kao što smo već spomenuli, dojenče sada prepoznaje mamu i tatu. To znači da je svjestan da ima i oca. Očeva uloga u djetetovom životu nije ništa manje važnija od mamine. Otac lakše prihvaća dijete kao samostalnu osobu i time bitno utječe na razvoj djetetovog samopouzdanja. To pomaže djetetovom razumijevanju da nije s mamom ista osoba i da ima svatko svoj život. Otac djetetu pomaže i pri spoznaji da dijete postoji i kada majka nije uz njega.

Dojenčetove emocije

U trećem mjesecu starosti dojenče može na osnovu glasova i facijalne mimike ljudi koji ga okružuju razabirati osnovne emocije kao što su veselje ili ljutnja. Isto tako već zna glasom, pokretima i facijalnom mimikom i sam izraziti nezadovoljstvo, ljutnju, veselje, interes, strah ili iznenađenje. Veselje i ugodu pokazuje i osmijehom.  

Dojenčetovo glasanje

Iako tromjesečna dojenčad  već manje plaču, plač je još uvijek njihov glavni način izražavanja želja i potreba. Različite želje i različita jakosti želja te intenzitet osjećaja, dojenčad izražava cijelom paletom različitog plača, koje ste do sada vjerojatno već naučili raspoznavati.
Dojenče se rado javlja prije svega kada je radosno i zadovoljno. Kada mu govorite odgovara gukanjem i samoglasnicima te osmijehom. Uživa u razmijeni osmijeha i glasova. Za vrijeme razgovora promatra vaše lice.

Držanje glavice

Kada držite dojenče u naručju ili na ramenu ono već dobro drži glavu uspravno bez klimanja. Kad leži na trbuhu pri upiranju na podlaktice uzdiže glavicu i gornji dio prsnog koša. Većina dojenčadi je sposobno uzdignuti glavicu pod kutom od 90 stupnjeva. Kada leži na leđima prevladava sve više simetrični položaj s pogledom usmjerenim naprijed. Rukama i nogama giba se simetrično i sve spretnije. Intenzivno udara nogicama sunožno ili izmjenično.
Sve više otvara dlanove i ruke već može sklopiti pred sobom u središnjoj liniji. Ponuđeni predmet uzima cijelom rukom i pri držanju ga razgledava. Oduševljava ga promatranje pokreta vlastitih ruku, zabavlja se igranjem svojim prstima, uživa u mahanju i udaranju nogama. Svaki dan je sve spretniji u primanju predmeta iz njegove blizine i igranju svojim prstićima, pokušava primiti igračke koje vise nad njime.
Većina dojenčadi uživa u kupanju i šljapkanju po vodi. Razmislite o organiziranim kursevima plivanja za dojenčad, jer vježba i igra u vodi potiču ukupan razvoj dojenčeta. Pri tom budite pažljivi! Ako pri dojenčetu opazite pretjerano istezanje leđa i glavice, izbjegavajte plivanje jer ta aktivnost potiče istezanje. Time se previše ojača određena mišićna skupina i dijete razvija pogrešne načine gibanja.
